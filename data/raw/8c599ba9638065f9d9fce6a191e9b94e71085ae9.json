{"title": "Il percorso diagnostico-assistenziale della broncopneumopatia cronica ostruttiva riacutizzata in Medicina Interna Management of chronic obstructive pulmonary disease exacerbations in Internal Medicine", "body": "La riacutizzazione della broncopneumopatia cronica ostruttiva (BPCO) viene definita come ''un evento nel decorso naturale della malattia, caratterizzato da un cambiamento dei sintomi di base del paziente, dispnea, tosse, e/o espettorazione di entit\u00e0 superiore alla normale variabilit\u00e0 giornaliera, con esordio acuto e che pu\u00f2 richiedere un cambiamento nella regolare terapia in un paziente portatore di BPCO'' [1] .\n\nLa BPCO, seconda causa di ricovero nei reparti di Medicina Interna in Italia [2], \u00e8 nel mondo la quarta causa di morte, gravata da importanti comorbilit\u00e0 associate. Entro il 2020 essa sar\u00e0 la terza causa di morte e la quinta causa di disabilit\u00e0 [3] [4] [5] . Il 70% dei costi diretti della BPCO e il 90% dei costi diretti della BPCO riacutizzata sono dovuti ai ricoveri ospedalieri [6] . Essa costituisce -insieme allo scompenso cardiaco -una delle cause pi\u00f9 frequenti di riammissione ospedaliera non programmata. I pazienti affetti da BPCO presentano un'esacerbazione di malattia mediamente da 1 a 3 volte l'anno, con una quota variabile del 3-16% che richiede il ricovero in ospedale. Il rischio di riospedalizzazione per BPCO \u00e8 del 25% a 1 anno e del 44% a 5 anni, aumentato con l'avanzare dell'et\u00e0, nel sesso maschile, in presenza di precedenti ricoveri e di comorbilit\u00e0, tra cui asma e ipertensione polmonare [7] . Nonostante le ampie variazioni nel pattern di riacutizzazioni tra gli individui, diversi studi hanno mostrato che il numero e la severit\u00e0 delle riacutizzazioni aumentano con il peggiorare della malattia e le stesse riesacerbazioni portano a un declino pi\u00f9 rapido della funzione polmonare [8, 9] . Il deterioramento della funzionalit\u00e0 polmonare \u00e8 un fattore predittivo di mortalit\u00e0 [10] ed \u00e8 nota la correlazione tra riacutizzazioni flogistiche della BPCO e mortalit\u00e0 [11] .\n\nLa mortalit\u00e0 ospedaliera dei pazienti con BPCO grave varia dal 3 al 10% ed \u00e8 molto pi\u00f9 elevata in coloro che necessitano di ricovero in Terapia Intensiva [12] . Il rischio di morte dopo una riacutizzazione severa di BPCO \u00e8 del 21% a 1 anno e del 55% a 5 anni; fattori di rischio indipendenti per la morte sono l'et\u00e0, il sesso maschile, il numero di ricoveri precedenti e le comorbilit\u00e0. Il paziente affetto da BPCO \u00e8 spesso portatore di altre comorbilit\u00e0 e nella maggior parte dei casi la mortalit\u00e0 \u00e8 legata a cause extrapolmonari, soprattutto cardiovascolari [13] . Le cause cardiache costituiscono peraltro un frequente fattore di riacutizzazione [14] . Oltre a queste, le variabili che predicono un prossima riacutizzazione sono l'et\u00e0 pi\u00f9 avanzata, il livello di ostruzione delle vie aeree, la durata della BPCO, l'utilizzo di antibiotici e di corticosteroidi sistemici nell'anno precedente o la pregressa ospedalizzazione per BPCO [15] . Da un recente studio risulta che le principali cause di morte in pazienti ospedalizzati per BPCO riacutizzata sono proprio lo scompenso cardiaco nel 37% dei casi, la polmonite nel 28% dei casi, l'embolia polmonare nel 21% dei casi e la BPCO solo nel 14% dei casi [16, 17] .\n\nLe infezioni come causa pi\u00f9 frequente (ma non esclusiva) di riacutizzazione I pazienti che vanno incontro a frequenti episodi di peggioramento acuto dei sintomi contestualmente a episodi di riacutizzazione presentano un declino pi\u00f9 rapido della funzione polmonare. I meccanismi con cui questi episodi possono contribuire al deterioramento funzionale non sono ancora definitivamente chiariti. Durante le riacutizzazioni di BPCO \u00e8 stato documentato uno squilibrio della proteasi MMP-9 e del suo inibitore tessutale affine TIMP-1. Ci\u00f2 potrebbe suggerire una via di collegamento tra frequenti riacutizzazioni e declino della funzione polmonare [18] . Fra le cause riacutizzazione della BPCO, oltre a quelle principali dovute alle infezioni, possono essere considerate le condizioni e le comorbilit\u00e0 precipitanti: polmonite, scompenso cardiocircolatorio, turbe del ritmo, embolia polmonare, pneumotorace spontaneo, somministrazione inappropriata di ossigeno, farmaci (ipnotici, sedativi, diuretici), disturbi metabolici, scarsa nutrizione, altre patologie (neoplasie, anemia, emorragie), patologie respiratorie terminali. Le esacerbazioni sono causate da tutti gli insulti in grado di indurre una flogosi delle vie aeree [19] , ma nella genesi degli episodi di riacutizzazione della BPCO sono importanti le infezioni, pi\u00f9 spesso batteriche, ma anche virali.\n\nStudi recenti, che hanno utilizzato la Polymerase Chain Reaction (PCR) degli aspirati nasali durante una riacutizzazione di BPCO, hanno identificato una percentuale d'infezione del 39%, rilevando che le riacutizzazioni associate a patogeni virali erano pi\u00f9 severe e richiedevano un periodo di ricovero pi\u00f9 lungo [20, 21] . La coinfezione batterica e virale pu\u00f2 essere individuata nel 25% delle riacutizzazioni e queste duplici infezioni sono spesso pi\u00f9 severe. I microrganismi pi\u00f9 frequentemente coinvolti nella fase di riacutizzazione sono Haemophilus influenzae, Streptococcus pneumoniae e Moraxella catarrhalis [22] [23] [24] , ma anche virus e batteri atipici (tab. 1).\n\nDiagnosi e stratificazione prognostica dei pazienti I principali criteri per la diagnosi di BPCO riacutizzata sono l'aumento della tosse e della dispnea, nonch\u00e9 le variazioni quali-quantitative dell'espettorato; la presenza di febbre, edemi declivi o variazioni dell'obiettivit\u00e0 polmonare rappresentano criteri accessori [1, 25] . In particolare, il colore giallo-purulento, scuro o verdastro dell'escreato costituisce un importante marcatore clinico di valutazione di colonizzazione batterica in corso di BPCO, maggiormente correlato a peggioramento della dispnea, esacerbazione e aumentata ospedalizzazione dei pazienti [26] .\n\nLo studio di Anthonisen et al. del 1987 [27] , che aveva lo scopo di identificare i soggetti necessitanti di antibioticoterapia, propose un metodo di stratificazione della that patients be informed about their condition, that they participate actively in their care, and that they have easy access to the necessary health-care services. \u00df 2011 Published by Elsevier Srl. riacutizzazione di BPCO per gravit\u00e0 basato sulla presenza di tre sintomi principali: aumento della dispnea; aumento della purulenza dell'espettorato; aumento del volume dell'espettorato.\n\nDa tale studio si \u00e8 sviluppata la classificazione clinica per definire la BPCO riacutizzata, tuttora in uso e denominata ''Winnipeg Criteria'', che suddivide i pazienti in tre tipi.\n\nTipo 1. In questo caso sono presenti tutti e tre i sintomi principali. Il ''criterio maggiore'' per definire una Chlamydia pneumoniae Mycoplasma pneumoniae (raramente) Legionella riacutizzazione di bronchite cronica che necessita antibioticoterapia \u00e8 costituito proprio dalla concomitante presenza di tutti e tre i segni (forma grave), mentre sono considerati criteri minori la presenza di due o un solo sintomo su tre. Tipo 2. Sono presenti due segni su tre (forma moderata). Tipo 3. Un solo segno su tre \u00e8 presente e associato ad almeno uno dei seguenti altri sintomi: infezione delle vie aeree superiori nei 5 giorni precedenti, febbre non altrimenti spiegata, aumento del wheezing, aumento della frequenza respiratoria, aumento della frequenza cardiaca. La Canadian Thoracic Society e la Canadian Infectious Disease Society [28] hanno pubblicato le linee guida per la gestione delle riacutizzazioni flogistiche della BPCO, in base a cinque gradi di severit\u00e0: oltre ai Winnipeg Criteria, esse considerano altri fattori correlati a una scarsa risposta al trattamento, quali l'et\u00e0 > 65 anni, le comorbilit\u00e0, un valore di FEV1 < 50% rispetto al valore teorico e il numero di riesacerbazioni l'anno. La BPCO riacutizzata pu\u00f2 associarsi a un quadro di insufficienza respiratoria, che pu\u00f2 essere:\n\nipossiemica (tipo 1), caratterizzata da ipossiemia isolata (PaO 2 < 60 mmHg); ipossiemico-ipercapnica (tipo 2), caratterizzata da ipossiemia associata a ipercapnia (PaO 2 < 60 mmHg e PaCO 2 > 45 mmHg). Il sospetto clinico d'insufficienza respiratoria emerge dalla visita medica (dispnea da sforzo e a riposo, cianosi, obnubilamento del sensorio ecc.) e/o dal monitoraggio saturimetrico, che dovrebbe sempre integrarsi con l'emogasanalisi arteriosa. Ai fini della gestione della BPCO riacutizzata pu\u00f2 essere utile una stratificazione basata sulla previsione del setting assistenziale e dei possibili esiti dell'episodio, come di seguito riportato [29] :\n\nlivello I, trattamento domiciliare; livello II, richiede il ricovero; livello III, insufficienza respiratoria acuta.\n\nDinnanzi a un paziente con insorgenza acuta di dispnea bisogna valutare possibili diagnosi alternative (tab. 2) [17] tra cui lo scompenso cardiaco, l'embolia polmonare e la polmonite. La diagnosi differenziale fra BPCO e scompenso cardiaco \u00e8 spesso difficoltosa, sia per l'elevata prevalenza di queste due patologie, sia per la similitudine del quadro clinico con cui si presentano, sia perch\u00e9 spesso coesistono, tanto che \u00e8 ragionevole considerarle entrambe come possibili comorbilit\u00e0 (25) . Qualora la diagnosi fosse ancora dubbia dopo l'iniziale valutazione del paziente -comprendente il quadro clinico, l'esame obiettivo, l'esecuzione dell'elettrocardiogramma, gli esami di laboratorio e la radiografia del torace standard -le linee guida canadesi raccomandano la determinazione della concentrazione plasmatica del Brain Natriuretic Peptide (BNP) o dello N-terminal fragment (NT-proBNP) [30, 31] . L'ecocardiografia pu\u00f2 essere utile non ai fini diagnostici, bens\u00ec per valutare l'emodinamica e identificare la possibile causa dello scompenso cardiaco.\n\nIl percorso clinico-assistenziale del paziente ricoverato Poich\u00e9 il paziente con BPCO \u00e8 portatore di altre comorbilit\u00e0, le problematiche diagnostiche, terapeutiche, gestionali e prognostiche sono complesse. Le indicazioni al ricovero o alla valutazione specialistica nei pazienti con riacutizzazione di BPCO sono riportate nel box 1.\n\nRiguardo alla definizione del setting assistenziale in cui trattare il paziente valgono le indicazioni riportate nel box 2 [32, 33] .\n\nNello schema sopra riportato non viene considerata la possibile alternativa delle cosiddette ''Unit\u00e0 di Cure Intermedie'' (''High Dependency Units''), ovvero di aree ad alta intensit\u00e0 assistenziale (''high care''), implementabili anche nei reparti di Medicina Interna [34] , particolarmente adatte per quei pazienti che hanno un basso rischio attuale ma sono suscettibili di complicanze maggiori e richiedono un monitoraggio di routine [35] .\n\nQuando il paziente viene ricoverato gli accertamenti da eseguire all'ingresso in reparto, secondo le linee guida della British Thoracic Society [36] , sono quelli indicati nel box 3.\n\nIl quadro emogasanalitico arterioso, i sintomi e i segni clinici sono fondamentali per la valutazione del paziente e le decisioni da assumere, in funzione della gravit\u00e0 clinica (tab. 3) [37] .\n\nInterventi utili per la prevenzione degli episodi di riacutizzazione di BPCO La gamma dei provvedimenti, farmacologici e non farmacologici, disponibili per la prevenzione delle riacutizzazioni della BPCO \u00e8 sinteticamente riportata nella tab. 4 [38] . Emogasanalisi arteriosa (EGAA) in aria ambiente (AA) e respiro spontaneo (RS) possibilmente oppure, se eseguita in ossigenoterapia, indicando la FiO 2 Radiografia del torace, che non \u00e8 utile per la diagnosi di BPCO, bens\u00ec per evidenziare eventuali complicanze o patologie che possono mimare una riacutizzazione di BPCO Elettrocardiogramma, per evidenziare eventuali segni di ipertrofia ventricolare destra, aritmie o soprattutto episodi ischemici correlati all'ipossiemia Emocromo, elettroliti, azotemia Esame colturale dell'escreato con antibiogramma, che \u00e8 utile nelle riesacerbazioni gravi e in presenza di escreato purulento, nel caso in cui non vi sia miglioramento clinico in corso di terapia antibiotica empirica Spirometria, che rappresenta il gold standard per la diagnosi di BPCO o, nel caso in cui sia gi\u00e0 nota la condizione di BPCO, \u00e8 utile per la stadiazione della patologia, mentre durante l'evento acuto non \u00e8 indicata [22] Box 2. Setting assistenziale in cui trattare il paziente inalatori) sono efficaci nel ridurre l'incidenza delle riacutizzazioni. Lo studio TORCH, pubblicato nel 2007 [39] , ha riguardato 6.112 pazienti affetti da BPCO indagati per 3 anni, con un confronto fra placebo, salmeterolo, fluticasone e salmeterolo associato a fluticasone, con un end-point principale di riduzione della mortalit\u00e0 per tutte le cause. Anche se l'obiettivo primario non ha raggiunto la significativit\u00e0 statistica, \u00e8 stato provato che i pazienti trattati nei tre rami attivi sono andati incontro a un numero di riacutizzazioni inferiore vs i controlli-placebo.\n\nLo studio UPLIFT (Understanding Potential Long-term Impacts on Function with Tiotropium) [40] ha confrontato l'aggiunta di tiotropio o placebo alle terapie gi\u00e0 in atto, con un end-point primario di valutazione del declino della funzione polmonare. Sono stati randomizzati 5.993 pazienti con un follow-up di 4 anni. L'obiettivo primario non \u00e8 stato raggiunto, anche se il tiotropio ha ridotto in maniera significativa il numero di riacutizzazioni (0,73 per anno tiotropio vs placebo 0,85 per anno; p < 0,001): il risultato \u00e8 importante, dato che molti pazienti stavano gi\u00e0 assumendo terapie combinate di corticosteroidi e beta-agonisti per via inalatoria.\n\nLo studio canadese OPTIMAL ha randomizzato 449 pazienti trattati con tiotropio o placebo aggiuntivi, salmeterolo o salmeterolo-fluticasone per un anno. Non \u00e8 stata verificata una riduzione dell'end-point primario delle riacutizzazioni nei pazienti trattati con tiotropio insieme ad altre terapie rispetto al tiotropio da solo [41] , in analogia ai risultati di una metanalisi del 2009 [42] . Questi dati propongono l'utilit\u00e0 delle ''tripla combinazione'' almeno per quanto riguarda la prevenzione delle riacutizzazioni, ma con un possibile ''effetto tetto'' delle strategie di prevenzione degli episodi di riacuzie della BPCO.\n\nL'unico studio di confronto testa a testa sull'impiego del tiotropio vs salmeterolo-fluticasone \u00e8 l'Investigating New Standards for Prophylaxis In Reduction of Exacerbations (INSPIRE) [43] . Questo studio ha randomizzato 1.323 pazienti trattati con fluticasone-salmeterolo o con tiotropio per oltre 2 anni. Entrambi i trattamenti, come previsto, hanno ridotto le riacutizzazioni in maniera sovrapponibile (1,28 episodi l'anno per fluticasone-salmeterolo vs 1,32/anno per il tiotropio, con un rapporto delle frequenze dello 0,97% (IC 95% 0,84-1,12). Resta da chiarire se gli episodi di riacutizzazione possano dipendere dal trattamento ricevuto (antibiotico, steroideo ecc.) oppure dalle diverse tipologie fenotipiche di pazienti.\n\nStudio POET-COPD Questo studio (randomizzato in doppio cieco, durato un anno) ha indagato l'effetto dell'anticolinergico tiotropio 18 mg 1 volta/die rispetto al beta 2 -agonista salmeterolo 50 mg 2 volte/die nella prevenzione delle riacutizzazioni della BPCO. Sono stati studiati 7.376 pazienti con gradi da moderato a molto severo di malattia e con storia di precedenti episodi di riacuzie. La gestione dei farmaci in caso di riacutizzazione: in funzione della gravit\u00e0 clinica La terapia medica della BPCO riacutizzata fig. 2 [29] comprende l'uso di ossigeno, broncodilatatori (beta 2 -agonisti a breve durata d'azione, teofillina, anticolinergici), corticosteroidi, la cui efficacia \u00e8 dimostrata da diversi trial clinici e l'eventuale uso degli antibiotici, come raccomandato dalle linee guida della Global Obstructive Lung Disease (GOLD) e dall'American Thoracic Society nei pazienti che presentano segni clinici di infezione bronchiale (cio\u00e8 l'aumento del volume e il viraggio di colore dell'escreato e/o febbre) [45, 46] . Prima del ricovero del paziente in ospedale \u00e8 necessario cercare di modificare la terapia in corso, secondo l'algoritmo di trattamento della riacutizzazione della BPCO a domicilio [29] . Nelle riacutizzazioni di grado moderato si dovrebbe somministrare un beta 2 -agonista di tipo short-acting (SABA) o un anticolinergico vagolitico; nelle forme severe \u00e8 utile la terapia di combinazione con eventuale aggiunta di metilxantine. I broncodilatatori dovrebbero essere somministrati per via aerosolica mediante maschera facciale con dosimetro connesso a una sorgente di aria compressa o ossigeno (pazienti scarsamente collaboranti e/o con stato di coscienza alterato) per 24-48 ore o fino al miglioramento clinico; \n\nGli steroidi sembrano migliorare l'esito del trattamento in corso di riacutizzazione della BPCO. In una metanalisi sistematica della Cochrane Database Review si \u00e8 osservato che la somministrazione di corticosteroidi sistemici (per via parenterale e orale) riduce lievemente i tassi di insuccesso del trattamento e la durata della degenza, con miglioramento del FEV1 [47] .\n\nSomministrati per via ev i corticosteroidi svolgono un ruolo importante nel controllo delle esacerbazioni della BPCO. La somministrazione parenterale di dosi elevate di metilprednisolone \u00e8 stata utilizzata durante i primi giorni di terapia nella maggior parte degli studi e questa potrebbe essere l'opzione consigliata per il trattamento iniziale. Il metilprednisolone dovrebbe essere utilizzato a un dosaggio di 40-60 mg iv ogni 6-12 ore, per un massimo di 72 ore. La dose va ridotta in modo progressivo, passando poi alla somministrazione orale fino al raggiungimento di un dosaggio minimo in grado di controllare la sintomatologia.\n\nIl loro uso per via orale si \u00e8 dimostrato efficace nel controllo delle riacutizzazioni. Il dosaggio medio consigliato \u00e8 30-50 mg di prednisone al d\u00ec per 7-10 giorni. Se somministrati entro 24 ore dopo il ricovero per l'esacerbazione acuta della BPCO, riducono la dispnea e migliorano la funzione polmonare. La dose ottimale e la durata del trattamento non sono ancora definitivamente stabilite. Un breve ciclo di terapia corticosteroidea sistemica migliora la spirometria e diminuisce il tasso di ricaduta [48] . Il trattamento con corticosteroidi per via orale o parenterale aumenta la tasso di miglioramento della funzione polmonare nelle prime 72 ore di una riacutizzazione, ma il beneficio non si mantiene dopo 72 ore [49] . Sembra opportuno, in ogni caso, un trattamento di non oltre 10-14 giorni, anche senza una riduzione graduale della dose, a meno che il paziente non fosse in terapia cronica con steroidi prima della riacutizzazione.\n\nIl rischio di sviluppare gravi effetti avversi dovuti a cicli ripetuti di corticosteroidi somministrati per via sistemica \u00e8 molto elevato e ci\u00f2 ha posto il quesito se i farmaci corticosteroidi per via inalatoria possano costituire una valida alternativa nel trattamento della riacutizzazione di BPCO. A tal riguardo, esistono evidenze consolidate che la somministrazione inalatoria di steroidi non \u00e8 scevra da reazioni avverse ed effetti sistemici [50] . I corticosteroidi per via [ ( F i g u r a _ 2 ) T D $ F I G ] Figura 2 Algoritmo di trattamento della riacutizzazione della BPCO a domicilio.\n\ninalatoria sono stati ampiamente utilizzati nel trattamento di pazienti con BPCO, ma a sostegno di tale pratica non sono disponibili evidenze di rilievo.\n\nI principali trial sul loro uso dimostrano che nelle forme pi\u00f9 avanzate di malattia non rallentano il declino funzionale del VEMS proprio della BPCO, ma determinano un miglioramento dei sintomi, dello stato di salute e riducono del 25% la frequenza delle riacutizzazioni, migliorando la qualit\u00e0 di vita dei pazienti [51] . Burge et al. [52] hanno effettuato uno studio di tre anni, in doppio cieco, randomizzato, in pazienti con BPCO moderata-grave. Il fluticasone propionato 1 mg/ die ha ridotto significativamente la frequenza delle riacutizzazioni e migliorato lo stato di salute, senza ridurre per\u00f2 il tasso di declino del FEV1. Secondo le principali linee guida, il trattamento regolare con gli steroidi inalatori non \u00e8 indicato routinariamente in tutti i pazienti con BPCO; esse ne raccomandano l'uso nei pazienti sintomatici con BPCO grave o molto grave (box 4).\n\nLe eziologie infettive costituiscono circa l'80% delle esacerbazioni acute della BPCO. I pazienti che presentano aumento della dispnea, dell'espettorazione e della purulenza dell'espettorato come esacerbazione di BPCO traggono un maggior beneficio dalla somministrazione di antibiotici rispetto a coloro che presentano solamente uno Nota: Nei pazienti con BPCO e grave acidosi respiratoria usare sempre una sorgente di aria compressa per la nebulizzazione. Continuare a somministrare ossigeno tramite ''prongs'' nasali (1-2 L/min) allo scopo di prevenire la caduta della SaO 2 che talvolta si pu\u00f2 verificare durante la nebulizzazione; non disponendo di aria compressa, per la nebulizzazione si pu\u00f2 utilizzare ossigeno (4-6 L/min in base al tipo di ampolla). Ripristinare il flusso di ossigeno ottimale appena terminata l'erogazione. Fonte: http://www.snlg-iss.it/cms/files/LG_toscana_BPCO_2011.pdf.\n\nLinee guida GOLD Un trattamento regolare con corticosteroidi per via inalatoria dovrebbe essere indicato solo: in pazienti sintomatici che presentano una risposta spirometrica ai corticosteroidi o in pazienti con un valore di VEMS 50% e con ripetute riacutizzazioni che richiedono un trattamento antibiotico e con corticosteroidi per via orale Linee guida ATS/ERS Nella scelta della strategia terapeutica, ai fini dell'impiego dei corticosteroidi per via sistemica, oltre al dato funzionale, \u00e8 introdotto il controllo dei sintomi, considerato parametro importante secondo un algoritmo che considera la persistenza dei sintomi nonostante la somministrazione di farmaci broncodilatatori o due di questi sintomi oggettivi. La terapia antibiotica (tab. 6) [37] \u00e8 utile nel trattamento di pazienti con esacerbazioni acute di BPCO [53] e consente un risultato utile, con un tasso di successo del 68% per il gruppo trattato con antibiotici vs il 55% per il gruppo placebo [27] . Sulla necessit\u00e0 di utilizzare antibiotici nuovi e a pi\u00f9 ampio spettro (e pi\u00f9 costosi) rispetto agli antibiotici tradizionali (per esempio cotrimossazolo, doxiciclina, eritromicina) non vi \u00e8 ancora accordo. In uno studio randomizzato in doppio cieco sull'impiego di eritromicina 250 mg 2 volte/die, durato oltre un anno, si \u00e8 evidenziata una riduzione del 35% delle riacutizzazioni [54] . Nello studio BRAMOX [55] \u00e8 stato dimostrato che l'amoxicillina \u00e8 altrettanto efficace e sicura dell'associazione amoxicillina-clavulanato nella terapia della BPCO riacutizzata. Dallo studio EVOCA [56] \u00e8 emerso che, in pazienti ambulatoriali affetti da BPCO stabile seguiti per 2 anni, la moxifloxacina \u00e8 pi\u00f9 efficace dell'associazione amoxicillina-clavulanato nella prevenzione delle riesacerbazioni, con una differenza significativa del punteggio al St George's Respiratory Questionnaire (SGRQ) al termine dello studio. L'utilit\u00e0 della moxifloxacina \u00e8 stata evidenziata anche nel suo impiego ''pulsed'', con somministrazione del farmaco in dose di 400 mg/die per os per 5 giorni. Con un trattamento ripetuto ogni 8 settimane, per un totale di 6 cicli di terapia, si \u00e8 ottenuta una riduzione di circa un quarto delle riacutizzazioni e in quasi la met\u00e0 dei casi in pazienti con espettorato mucopurulento all'inizio della cura [57] .\n\nDurante le riacutizzazioni della BPCO sono frequenti l'ipersecrezione mucosa e le alterazioni della clearance mucociliare. I farmaci mucolitici (ambroxolo, erdosteina, carbocisteina, glicerolo iodato) possono ridurre la frequenza delle riacutizzazioni di bronchite cronica rispetto al placebo in caso di BPCO lieve con FEV1 > 50% del valore teorico. Alcuni studi clinici hanno considerato le caratteristiche di diversi agenti mucolitici nelle riacutizzazioni della BPCO. La carbocisteina, per esempio, pu\u00f2 essere utile nei pazienti che non assumono corticosteroidi inalatori [58] . La scarsa consistenza dei dati disponibili non consente, per\u00f2, di ritenere appropriata la somministrazione sistematica di tali farmaci [59] . Le evidenze attuali non suggeriscono un ruolo per gli agenti mucolitici nella fase acuta: essi non dovrebbero essere utilizzati nei pazienti con esacerbazioni acute della BPCO [49] .\n\nLe tecniche di terapia fisica del torace volte a migliorare la clearance delle secrezioni bronchiali, la cui efficacia \u00e8 dimostrata nella fibrosi cistica e nelle bronchiectasie, possono essere usate anche nei pazienti con BPCO ipersecretiva (produzione di sputo > 25 mL/die). L'assistenza alla tosse e la tecnica dell'espirazione forzata sono utili nei casi di tosse inefficace; nei pazienti disidratati \u00e8 conveniente somministrare un'idratazione sistemica sufficiente [35] .\n\nIl trattamento della BPCO riacutizzata comprende, oltre alla terapia medica, anche l'ossigenoterapia, che ha lo scopo di mantenere un'adeguata ossigenazione (PaO 2 > 60 mmHg e SaO 2 > 90%) [44] esercitando un effetto benefico sulla riduzione della vasocostrizione polmonare, dell'impegno ventricolare destro e dell'ischemia miocardica se presente. Tale provvedimento fa parte dello ''standard di cura'', con l'obiettivo di mantenere la saturazione di ossigeno appena sopra il 90%.\n\nI criteri per l'ossigenoterapia a lungo termine (OTLT) sono ben definiti e l'OTLT \u00e8 uno dei pochi interventi che hanno dimostrato di produrre un beneficio sulla mortalit\u00e0 nella BPCO [60, 61] . I pazienti con insufficienza respiratoria globale ipossiemico-ipercapnica sono a maggior rischio di peggioramento durante una riacutizzazione della BPCO [62] . Se non \u00e8 stato documentato uno specifico effetto dell'ossigenoterapia sulla riduzione degli episodi di riacutizzazione, vi \u00e8 evidenza che il sottoutilizzo della OTLT determini un aumento dei ricoveri in ospedale [63] (tab. 7, fig. 3 ). Riacutizzazioni complicate con rischio di P. aeruginosa: sepsi bronchiale cronica, necessit\u00e0 di terapia prolungata con corticosteroidi, residenti in ospizi, > 4 riacutizzazioni/anno, FEV1 35%\n\nCome sopra pi\u00f9 P. aeruginosa Terapia ev se richiesto, fluorochinoloni con aumentata attivit\u00e0 pneumococcica (levofloxacina, moxifloxacina, gatifloxacina), penicilline beta-lattamasi resistenti con attivit\u00e0 antipseudomonas, cefalosporine di 3 e 4 generazione con attivit\u00e0 antipseudomonas (2 antibiotici per sepsi) Fonte: http://www.snlg-iss.it/cms/files/LG_toscana_BPCO_2011.pdf.\n\nLa presenza di acidosi (pH < 7,36) con ipercapnia (PaCO 2 > 45 mmHg) costituisce un'indicazione alla ventilazione meccanica invasiva o non invasiva [64, 65] . La ventilazione non invasiva (NIV) rappresenta un efficace trattamento per la riacutizzazione severa di BPCO in pazienti con acidosi respiratoria, utilizzabile sia in Terapia Intensiva sia nelle Unit\u00e0 di Cure Intermedie. Evidenze recenti dimostrano come la NIV possa essere impiegata con successo in pazienti con pH > 7,3 anche in reparti di Medicina Interna se il personale \u00e8 preparato; in tali pazienti sembra ridurre sia la necessit\u00e0 di intubazione sia la mortalit\u00e0 intraospedaliera [66, 67] .\n\nIn considerazione del fatto che il paziente con BPCO \u00e8 assai complesso, portatore di diverse comorbilit\u00e0 e frequentemente in labile compenso, non \u00e8 possibile descrivere criteri oggettivi validi per tutti i pazienti. Per definire i criteri di dimissibilit\u00e0 del paziente con BPCO riacutizzata, salvo problemi coesistenti e/o intercorrenti, possono essere considerati validi i seguenti elementi [32] :\n\nil paziente necessita di terapia con beta 2 -agonisti a intervalli non inferiori a 4 ore; il paziente \u00e8 in grado di recarsi al domicilio; il paziente \u00e8 in grado di alimentarsi e dormire senza frequenti interruzioni dovute alla dispnea; il paziente \u00e8 clinicamente stabile da 12-24 ore; il quadro emogasanalitico \u00e8 stabile da 12-24 ore; il paziente ha compreso il corretto uso dei farmaci; sono state definite le modalit\u00e0 di controllo e sono stati attivati i servizi domiciliari, se necessari; il paziente, i familiari e i medici sono fiduciosi che il paziente possa essere trattato con successo a casa. Dopo la dimissione, le linee guida GOLD raccomandano [32] : visita di controllo a 4-6 settimane; controllo emogasanalitico a 3 mesi se, durante la degenza, il paziente ha presentato un quadro emogasanalitico di ipossiemia; cessazione dell'abitudine al tabagismo; vaccinazione antinfluenzale e antipneumococcica; apprendimento della somministrazione dei farmaci, compresi quelli inalatori; riconoscimento dei sintomi della riacutizzazione.\n\nIn caso di peggioramento il paziente deve essere tempestivamente rivalutato dal medico. Bisogna controllare le modalit\u00e0 d'impiego degli inalatori, delle nebulizzazioni e dell'ossigeno e assicurarsi dell'aderenza del paziente alla terapia e alle modificazioni degli stili di vita (fumo, esercizio fisico, controllo del peso ecc.). Se non vi \u00e8 miglioramento dopo 2 settimane di trattamento adeguato, si deve proporre un controllo radiologico del torace o il ricovero in ospedale.\n\nIl disease management della BPCO dovrebbe basarsi sulla prevenzione degli episodi di riacuzie Secondo i dati del Veteran Affairs [68] , la BPCO costituisce une vera e propria sfida per il sistema sanitario, in relazione al cospicuo ricorso a visite mediche e cure ambulatoriali, ma anche all'elevata richiesta di prestazioni di Pronto Soccorso, Tabella 7 Raccomandazioni ATS/ERS sull'ossigenoterapia e la ventilazione assistita nelle riacutizzazioni della BPCO.\n\nRiacutizzazione di BPCO: ossigeno nei pazienti ricoverati Riacutizzazione di BPCO: ventilazione assistita L'obiettivo \u00e8 prevenire l'ipossia tessutale mantenendo SaO 2 > 90% I principali strumenti di somministrazione sono la cannula nasale e la cannula di Venturi. Strumenti alternativi di somministrazione sono la maschera senza ri-respirazione, la cannula reservoir, il catetere transtracheale L'emogasanalisi dovrebbe essere eseguita per misurare la pressione parziale di ossigeno (PaO 2 ), la pressione parziale di anidride carbonica (PaCO 2 ) e il pH La saturazione dell'ossigeno arterioso misurata con ossimetro periferico dovrebbe essere rilevata per valutarne l'andamento e per aggiustare i parametri di erogazione dell'ossigeno La prevenzione dell'ipossia tessutale \u00e8 prioritaria rispetto al rischio di ritenzione di CO 2 Se compare ritenzione di CO 2 , si deve misurare l'acidemia Se compare acidemia, occorre considerare il ricorso alla ventilazione meccanica Nei pazienti con riacutizzazione la ventilazione non invasiva a pressione positiva dovrebbe essere effettuata nel caso in cui, dopo terapia medica e ossigenoterapia ottimali, persistano acidosi respiratoria (pH < 7,36) e/o eccessivo affanno. Tutti i pazienti selezionati per la ventilazione meccanica devono eseguire un'emogasanalisi In caso di pH < 7,30, la ventilazione non invasiva a pressione positiva dovrebbe essere effettuata in un ambiente controllato quale l'Unit\u00e0 di Terapia Semintensiva e/o Intensiva In caso di pH < 7,25, la ventilazione non invasiva a pressione positiva dovrebbe essere effettuata presso l'Unit\u00e0 di Terapia Intensiva e l'intubazione dovrebbe essere prontamente eseguibile La combinazione della pressione positiva continua delle vie aeree (CPAP) (a 4-8 cm H 2 O) e della ventilazione con pressione di supporto (PSV) (a 10-15 cm H 2 O) \u00e8 la modalit\u00e0 maggiormente efficace di ventilazione non invasiva a pressione positiva I pazienti con caratteristiche che non consentono la ventilazione assistita dovrebbero essere immediatamente intubati e trasferiti in Terapia Intensiva Durante le prime ore, la ventilazione non invasiva a pressione positiva richiede lo stesso livello di assistenza della ventilazione meccanica convenzionale Fonti: http://www.thoracic.org/sections/copd; http://www.ersnet.org/ers/lr/browse/default.aspx. ricoveri e giornate di degenza in ospedale, con rilevante aumento dei costi sanitari complessivi [68] .\n\nPurtroppo il trattamento della BPCO \u00e8 spesso inadeguato e continua a concentrarsi sulla cura delle complicanze acute. Il modello di gestione delle cure per malattie croniche, invece, sposta il focus dalla fase acuta dei sintomi alla prevenzione delle riesacerbazioni e delle complicanze. Esso si basa, nei pazienti a rischio, sull'impiego di tutte le risorse disponibili nel sistema sanitario, enfatizzando in particolare l'autogestione della malattia da parte di pazienti informati sulla necessit\u00e0 di una migliore adesione alle cure e offrendo un supporto completo alla gestione clinica, per garantire la migliore qualit\u00e0 delle cure [69, 70] . Per l'individuazione dei pazienti a maggior rischio \u00e8 importante concentrare l'attenzione sui soggetti che presentano un'incidenza ingravescente e in aumento degli episodi di riacutizzazione, tanto da definire un fenotipo di paziente particolarmente suscettibile di strategie mirate di prevenzione (per esempio, coloro che continuano a fumare) [71] .\n\nUn esempio di facilitazione della compliance alla terapia \u00e8 costituito dal protocollo ICEPOC [72] . Il ricorso a interventi multifattoriali, improntati all'educazione del paziente sulla gestione della BPCO, con impiego di materiale audiovisivo, esplicitazione della terapia e delle dosi, istruzioni per l'assunzione dei farmaci inalatori, pu\u00f2 essere utile e fattibile nella pratica clinica per migliorare l'adesione dei pazienti alle cure. Uno strumento valido per ridurre i re-ricoveri \u00e8 la pianificazione di una visita di controllo entro 30 giorni dalla dimissione ospedaliera [73] .\n\nPoich\u00e9 le riacutizzazioni della BPCO sono la causa principale di ricovero, con una pressione sugli ospedali destinata a crescere per l'aumentare dell'incidenza della malattia, \u00e8 necessario individuare forme alternative/integrative di assistenza. La dimissione protetta con la presa in carico precoce da parte di un infermiere a domicilio pu\u00f2 costituire una possibile alternativa al prolungarsi della degenza ospedaliera [74] .\n\nAdesione alle linee guida da parte del medico, aderenza alla terapia da parte del paziente e riacutizzazione della BPCO I farmaci respiratori prescritti dai medici in popolazioni non selezionate affette da BPCO a diversi gradi di gravit\u00e0 rispettano poco, in generale, le linee guida GOLD di trattamento farmacologico. Alla maggioranza dei pazienti vengono prescritti farmaci in numero inferiore a quelli consigliati e tale fenomeno sembra riguardare i soggetti meno seguiti dal sistema sanitario. In altri termini, l'appropriatezza delle prescrizioni sembra essere correlata, pi\u00f9 che alla stadiazione di malattia, al numero di visite richieste e al maggior ricorso alle cure sanitarie. Questi dati dovrebbero indurre a un'accurata valutazione dei pazienti ''a rischio'', a prescindere [ ( F i g u r a _ 3 ) T D $ F I G ] dalla disponibilit\u00e0/gravit\u00e0 dei dati spirometrici, soprattutto in base alle richieste di interventi medici per problemi respiratori [75] .\n\nD'altro canto, l'adesione alla terapia da parte del paziente \u00e8 fondamentale per ottimizzare la gestione della BPCO. La mancata adesione al trattamento, comune tra i pazienti affetti da tale malattia, costituisce un problema rilevante non solo per i risultati individuali di salute e per le relazioni di cura fra paziente e operatori sanitari, ma anche per le evidenti implicazioni di ordine economico [76] . Il fatto che oltre la met\u00e0 dei pazienti non segua le terapie prescritte non deve sorprendere, poich\u00e9 questi malati soffrono di diverse comorbilit\u00e0 e assumono mediamente 6 farmaci al giorno. La maggior parte delle riacutizzazioni di BPCO \u00e8 gestita al domicilio da parte del paziente e nella met\u00e0 dei casi l'episodio di riacutizzazione non viene nemmeno segnalato ai proprio medico. In sostanza, i pazienti con BPCO dovrebbero essere resi pi\u00f9 consapevoli dei sintomi di una riacutizzazione, incoraggiati a segnalare un peggioramento dei sintomi al medico curante e aiutati nell'impiego degli inalatori, compresi i nuovi device di somministrazione dei farmaci [77] , per esempio i nebulizzatori ''soft mist'' introdotti di recente in Italia [78] .\n\nLe riacutizzazioni sono eventi importanti nella BPCO. La gestione dell'evento acuto deve presupporre alcune misure (box 5) basate prevalentemente sull'impiego di broncodilatatori inalatori a breve durata d'azione, di corticosteroidi per via orale e antibiotici, con o senza ossigeno e supporto ventilatorio. Devono essere affrontate e curate le comorbilit\u00e0, e approntati gli adeguati strumenti di prevenzione. Per migliorare in maniera efficace i risultati nella gestione delle riacutizzazioni della BPCO \u00e8 necessario spostare l'attenzione da una gestione episodico-estemporanea delle complicanze acute a una loro sistematica e controllata prevenzione. La complessit\u00e0 della gestione della BPCO, insieme alle sue comorbilit\u00e0 multiple, richiede un approccio poliedrico e multidisciplinare. Un'assistenza integrata per la BPCO presuppone pazienti informati, in grado di partecipare attivamente alle proprie cure, ma supportati nel fare affidamento su servizi facilmente accessibili. Sono fondamentali l'educazione del paziente e la capacit\u00e0 del sistema sanitario di fornire cure tempestive, in conformit\u00e0 con le linee guida terapeutiche basate su evidenze scientifiche.\n\nGli autori dichiarano di essere esenti da conflitto di interessi. I sintomi (per esempio, la presenza di espettorato purulento), il recente uso di antibiotici e i dati locali di resistenza microbica costituiscono i parametri principali su cui basare la scelta dell'antibiotico (livello di evidenza C)\n\nGli antibiotici ad ampio spettro sono pi\u00f9 efficaci degli antibiotici a spettro ristretto Nei pazienti gravi con insufficienza respiratoria, l'ossigenoterapia a lungo termine riduce il rischio di ospedalizzazione e la durata della degenza (livello di evidenza B)\n\nLa NIV a pressione positiva riduce l'acidosi respiratoria, la frequenza respiratoria, la dispnea, la necessit\u00e0 di intubazione, il tasso di mortalit\u00e0 e la durata di degenza ospedaliera (livello di evidenza A)"}