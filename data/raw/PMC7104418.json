{"title": "Zorgelijke ontwikkelingen: dreiging van SARS-epidemie, vogelpest treft mensen", "body": "In het voorjaar van 2003 werd Nederland in het tijdsbestek van een maand geconfronteerd met twee nieuwe infectieziekten die beide, in potentie, een ernstige bedreiging voor de volksgezondheid vormden. Beide ziekten hebben een virale ziekteverwekker en beide verwekkers leken theoretisch in staat een wereldwijde epidemie, een pandemiepandemie, te veroorzaken. We blikken terug op het verloop van deze epidemie\u00ebn en kijken hoe de respons op dergelijke crises in Nederland is georganiseerd.\n\nIn Nederland is de infectieziektebestrijding bij \u2018outbreaks\u2019 en epidemie\u00ebn georganiseerd binnen de Landelijke Co\u00f6rdinatiestructuur Infectieziektenbestrijding. Deze omvat het netwerk van alle partijen die een taak hebben bij de infectieziektebestrijding, waarbinnen een aantal organen zijn ingesteld om de professionele en bestuurlijke afstemming te waarborgen:\nHet Outbreak Management Teamoutbreak management team (OMT) (omt) dat ten tijde van een (dreigende) crisis onder voorzitterschap van het rivm bijeenkomt om het professioneel gezien meest effectieve plan voor de bestrijding te formuleren. Het team wordt gevormd door deskundigen op het terrein van virologie, bacteriologie, infectiologie, epidemiologie, public health en outbreakmanagement.Het Bestuurlijk Afstemmingsoverleg (bao) waaraan de adviezen van het omt worden voorgelegd voor een bestuurlijke toetsing op uitvoerbaarheid en haalbaarheid (inclusief aspecten als financiering, effectiviteit en doelmatigheid, logistiek en communicatie). In dit overleg onder voorzitterschap van de directeur-generaal Volksgezondheid van het ministerie van vws participeren ggd Nederland, de Vereniging van Nederlandse Gemeenten, de directie Preventie en Openbare Gezondheidszorg van het ministerie, de Dienst Voorlichting en Communicatie van het ministerie, en lokale bestuurders (burgemeester of wethouder) afhankelijk van de aard en locatie van de crisis.\n\n\nDe structuur wordt gefaciliteerd door het bureau lci, dat de adviezen doorgeleidt naar het veld; buiten crises werkt het bureau aan protocollen en draaiboeken voor de infectieziektebestrijding en draagt zorg voor verspreiding van relevante informatie, onder andere via de elektronische berichtenservice \u2018Inf@ct\u2019.\n\nOp zaterdag 1 maart 2003 wordt bij een pluimveebedrijf in de Gelderse Vallei vogelpest geconstateerd en het aviaire influenzavirus A/H7 uit leghennen ge\u00efsoleerd. Direct wordt er met de ruiming van het bedrijf gestart.\n\nVanwege de berichten uit China van een aantal pati\u00ebnten met een ernstig respiratoir ziektebeeld zonder duidelijke verklaring (zie verder bij sars) en de mogelijkheid dat hier een bijzondere variant van influenzavirus met pandemische potentie actief kan zijn, is er reeds een beraad van het omt gepland voor maandag 3 maart met de bedoeling de paraatheid voor die dreiging door te spreken. Uiteindelijk wordt de agenda van de omt-bijeenkomst bepaald door de vogelpestepidemie. Hoewel humane infectie door aviair influenzavirus A/H7 tot dan slechts incidenteel is beschreven, wordt vanaf het begin van de vogelpestepidemie rekening gehouden met het worst-casescenario dat bij een dubbelinfectie van mensen met zowel vogelpestvirus als humaan influenzavirushumaan influenzavirus door reassortment (herrangschikking) van genetisch materiaal van de virussen een nieuw influenzavirus kan ontstaan. Een geslaagd reassortment tot een nieuw virus zou het begin kunnen zijn van een influenzapandemie. Alle maatregelen zijn erop gericht dit te voorkomen, aangezien influenzapandemie\u00ebn tot hoge morbiditeit, mortaliteit en maatschappelijke ontwrichting kunnen leiden en een ernstige belasting zouden vormen voor ons zorgstelsel.\n\nJuist op maandag 3 maart wordt melding gemaakt van acute klachten van conjunctivitis bij een dierenarts, die \u00e9\u00e9n dag na bezoek aan een bedrijf besmet met aviaire influenza begonnen zijn. Een oogkweek wordt afgenomen en verstuurd naar het Rijksinstituut voor Volksgezondheid en Milieu (rivm). De volgende dag neemt het bao het omt-advies over om voor alle betrokkenen bij de ruimingswerkzaamheden beschermende maatregelen (zoals mond-neusmasker, beschermende kleding en beschermende bril) te treffen.\n\nDonderdag 6 maart blijkt de oogkweek van de dierenarts influenza-negatief, maar inmiddels is bij een tweede dierenarts ook conjunctivitis geconstateerd en na kweek blijkt op 7 maart dat deze wel door een influenza-A-virus veroorzaakt is. Vervolgens wordt het virologisch laboratorium van het Erasmus Medisch Centrum in Rotterdam ingeschakeld om met spoed een virustypering te doen. Met een pcr-test wordt een influenza-A/H7-virus aangetoond.\n\nInmiddels heeft zich een derde dierenarts gemeld, dit keer met griepverschijnselen. Vanwege de recente publicaties over soms ernstig verlopende infectie van de mens met een vogelpestvirus (types H5 en H9), wordt ondanks het weekend aangedrongen op monstername. De pati\u00ebnt wordt uiteindelijk thuis bezocht door een medewerker van het rivm.\n\nOp zondag 9 maart wordt de situatie besproken door het omt en worden door rivm en ggd voorbereidingen getroffen voor een infectiologie, surveillanceversterkte surveillance, die een dag later in werking treedt. Artsen wordt verzocht personen met klachten van conjunctivitis of influenza-achtig ziektebeeld (iaz) die blootgesteld zijn geweest aan van vogelpest verdacht of besmet pluimvee te melden aan de ggd; bij de ggd wordt een vragenlijst ingevuld en worden monsters voor diagnostiek afgenomen (oogwat en keel-neuswat). Deze monsters werden op het rivm onderzocht en, wanneer het om een influenza-A-virus ging, verder getypeerd door het emc. Het RIVM brengt dagelijks een rapportage uit aan het ministerie en aan de betrokken organisaties op basis van het casusregister waarin deze gegevens en de laboratoriumresultaten zijn opgenomen.\n\nMaandag blijkt dat de derde dierenarts ge\u00efnfecteerd is door een humaan influenzavirus (A/H3). Diezelfde avond komt het omt nogmaals bijeen en wordt aan het bao het advies gegeven alle personen die direct bij de ruimingswerkzaamheden van verdacht of besmet pluimvee zijn betrokken (ongeveer vijftienhonderd personen tot dan toe) te laten vaccineren met het vaccin gericht op de in dit seizoen verwachte humane influenzavirusvarianten. Hoewel deze vaccinatie geen bescherming biedt tegen het aviaire influenzavirus (A/H7N7) wordt beoogd om de kans op gelijktijdige infectie met het humane influenzavirus (A/H3N2) sterk te verkleinen.\n\nDe ggd besluit om een gezondheidspost in te richten bij het crisiscentrum in Garderen, waar zich inmiddels steeds meer mensen met oogklachten melden. Deze worden allen bemonsterd en getest. Enkele dagen later blijkt dat 5 van de in totaal 20 bemonsterde personen positief voor influenza-A-virus zijn en bij 4 van hen wordt type A/H7 vastgesteld. Onderzoek bij het rivm toonde eerder aan dat influenzavirus A/H7N7 gevoelig is voor een antiviraal middel (oseltamivir = Tamiflu\u00ae). Het omt adviseert vervolgens op vrijdag 14 maart alle personen met een bevestigde A/H7-infectie met oseltamivir te behandelen in de verwachting dat daardoor de duur van virusuitscheiding wordt bekort; voorts adviseert het OMT om de antivirale middelen profylactisch voor te schrijven aan alle personen die worden blootgesteld aan verdacht of besmet pluimvee, zoals degenen die betrokken zijn bij de ruimingswerkzaamheden. Bovendien wordt geadviseerd ook alle personen wonend en werkend op besmette pluimveebedrijven te vaccineren tegen de humane influenzavirussen. De adviezen worden door het bao overgenomen en uitgevoerd door het crisiscentrum en de ggd'en.\n\nMaandag 17 maart blijken twee contacten van een persoon die bij ruimingswerkzaamheden van besmet pluimvee betrokken is en conjunctivitis had, ook conjunctivitis ontwikkeld te hebben terwijl zij zelf niet aan besmet pluimvee blootgesteld zijn; bij onderzoek wordt A/H7N7-virus aangetoond. Deze resultaten en de epidemiologische gegevens geven sterke aanwijzingen voor mens-op-menstransmissie van het vogelpestvirus, wat niet eerder is beschreven voor deze virusvarianten en een serieus nieuw risico vormt.\n\nOp 18 april ontvangt het omt bericht van het overlijden van een dierenarts aan een ernstig ziektebeeld met respiratoire insuffici\u00ebntie. Het aviaire influenzavirus A/H7N7 wordt in zijn longen aangetoond. De dierenarts was betrokken bij screening van ziek pluimvee maar stond niet onder oseltamivirprofylaxe omdat hij bedrijven bezocht had buiten de zone die tot toezichtgebied was verklaard. Het betrof het eerste bedrijf dat duidde op verdere verspreiding van de vogelpestepidemie buiten de Gelderse vallei.\n\nEr zijn in totaal 453 personen met gezondheidsklachten gemeld aan het rivm, waarvan er 349 voldeden aan de casusdefinitie van \u2018conjunctivitis\u2019 en 90 aan die van \u2018influenza-achtig ziektebeeld\u2019 (iaz); 53 personen van de laatste groep hadden behalve iaz ook conjunctivitis. Bij 89 personen is het aviaire influenzavirus A/H7 aangetoond. Bij \u00e9\u00e9n persoon met een ernstig longbeeld werd A/H7-virus aangetoond; dit betreft de overleden dierenarts. Drie personen met A/H7-virusinfectie hadden geen direct contact met besmet pluimvee, maar zijn waarschijnlijk besmet door een ge\u00efnfecteerde huisgenoot (secundaire transmissie). Er zijn geen dubbelinfecties met A/H7N7-virus en A/H1- of A/H3-influenzavirussen gevonden. Direct na de epidemie zijn onderzoeken gestart om de mate van transmissie tussen dier en mens en mensen onderling te objectiveren. De resultaten van deze studie zijn nog niet beschikbaar.\n\nVanwege het geschetste worst-casescenario was er, vanaf de constatering dat er een vogelpestepidemie was uitgebroken in Nederland, sprake van uiterste alertheid. De verspreiding van het virus onder mensen werd op de voet gevolgd. Barri\u00e8res werden opgeworpen om vermenging met het rondwarende humane influenzavirus te voorkomen, omdat al zeer snel na de uitbraak van de klassieke vogelpest duidelijk werd dat dit aviaire influenzavirus ook mensen besmette en ziekte veroorzaakte (conjunctivitis of conjunctivitis met influenza-achtige klachten). De verdedigingslijnen waren:\nbeschermende kleding, beschermingsbril, mond-neusmaskers gedragen door personen ingezet voor de ruimingen van verdacht of besmet pluimvee;influenzavaccinatie van onder 1 genoemden en personen die wonen of werken op verdachte of besmette pluimveebedrijven;oseltamivirbehandeling van personen met conjunctivitis door A/H7-virus om de kans op virusuitscheiding en virusverspreiding te verminderen;oseltamivirprofylaxe voor personen ingezet bij de ruimingen van verdacht of besmet pluimvee en voor personen die wonen of werken op verdachte of besmette pluimveebedrijven.\n\n\nDe vogelpestepidemie heeft niet geleid tot het ontstaan van een nieuwe variant van het influenzavirus met pandemische potentie. Hoewel niet te zeggen valt of dat is toe te schrijven aan de \u2018public health\u2019-respons, is zeker dat in vergelijkbare gevallen zo'n snelle en adequate reactie noodzakelijk is. De maatregelen hebben evenwel de tragische dood van een dierenarts niet kunnen voorkomen. Voor het exceptionele beloop van de infectie bij deze man is geen verklaring gevonden. Deze dramatische ontwikkeling is wel aanleiding geweest om de weg van advies tot uitvoering van de maatregelen nader te onderzoeken (commissie-Bot) en de werkwijze op dit punt aan te scherpen.\n\nVolgens de telling van de who zijn er van 1 november 2002 tot 7 augustus 2003 wereldwijd in totaal 8422 sars-pati\u00ebnten geweest van wie er 916 zijn overleden. In feite was er sprake van een aantal epidemie\u00ebn tegelijkertijd. De grootste epidemie was die in China (5327 gevallen), waar eerst Guangdong en later Peking de kern vormden. Over de verspreiding in China is relatief weinig bekend. Hongkong had 1755 gevallen, merendeels gerelateerd aan ziekenhuizen. Opmerkelijk is de outbreak in een appartementencomplex (Amoy Gardens) waar de verspreiding waarschijnlijk via druppelinfectie uit de riolering plaatsvond. Taiwan kreeg pas midden april te maken met een echte epidemie met uiteindelijk 665 gevallen. Gedurende enkele dagen infecteerde een asymptomatische ziekenhuismedewerker in Taiwan ongemerkt staf, pati\u00ebnten en bezoekers. De verdere verspreiding verloopt via diverse ziekenhuizen en bijna alle gevallen zijn ziekenhuisgerelateerd.\n\nIn Toronto (Canada, 251 gevallen) wordt sars ge\u00efntroduceerd in de Chinese gemeenschap nadat een vrouw die in het hotel in Hongkong verbleef naar huis terugkeerde. Er volgt een eerste golf van gevallen die ruim twee maanden duurt en die naast besmette familieleden ook weer veel slachtoffers onder ziekenhuismedewerkers maakt. Net toen men dacht dat alles over was volgde een tweede epidemische golf waarvan een pati\u00ebnt op een chirurgische afdeling de bron was. Voor zijn overlijden infecteert hij een medepati\u00ebnt die later naar een revalidatiecentrum vertrekt. Toronto wordt pas begin juli sars-vrij verklaard.\n\nDe epidemie in Singapore begint met een indexpati\u00ebnt uit het hotel in Hongkong. Bijna alle verdere transmissie verloopt via ziekenhuizen. Alle 238 gevallen zijn terug te leiden naar vijf erg besmettelijke pati\u00ebnten (zgn. \u2018superspreaders\u2019).\n\nDe epidemie\u00ebn in Vietnam (63 gevallen) en Filippijnen (14 gevallen) zijn beide veroorzaakt door de import van \u00e9\u00e9n sars-pati\u00ebnt. De Verenigde Staten (33 gevallen) en Europa (32 gevallen) krijgen te maken met voornamelijk importgevallen zonder noemenswaardige verdere verspreiding. De overige 44 gevallen doen zich voor in vele verschillende landen van de wereld, maar veroorzaken ook geen epidemie\u00ebn.\n\nOp 11 juli 2003 werd de sars-epidemie als be\u00ebindigd beschouwd, maar er zijn nog vele vragen onbeantwoord en een terugkeer van sars is ook niet uitgesloten. Zo is er nog te weinig kennis over de oorsprong (waarschijnlijk dierlijk reservoir) en seizoensinvloeden. Ondertussen is de ontwikkeling van een vaccin tegen sars gestart, maar dit zal minimaal vier jaar duren en waarschijnlijk nog veel langer. Ook therapeutische mogelijkheden worden door veel onderzoeksgroepen bestudeerd.\n\nNederland heeft geen importgevallen van sars gekend. Toch brak een tijd van hoge alertheid aan. Er was in het begin zeer weinig bekend over de aard van de ziekte en ook de prognose over het verloop van de epidemie was onduidelijk.\n\nIn een vroeg stadium heeft de Inspectie voor de Gezondheidszorg de artsen in Nederland ge\u00efnformeerd en verzocht alert te zijn bij ziekteverschijnselen bij mensen die uit het getroffen gebied naar Nederland waren gekomen. Bij het laboratorium voor virologie van de Erasmus Universiteit te Rotterdam was diagnostiek beschikbaar voor verdachte gevallen komend uit een door sars aangedane regio. Aan het Centrum voor Infectieziekten (cie) van het rivm werd gevraagd om de internationale stand van zaken nauwlettend te volgen, daarover actief te rapporteren en de professionals periodiek via Inf@ct te informeren. Daartoe werd alle nieuws en informatie verzameld, geaggregeerd en ge\u00efnterpreteerd.\n\nEen draaiboek of protocol was natuurlijk niet voorhanden en met spoed is door bureau lci een eerste concept-protocol geschreven. Dit was niet meer dan een kapstok waaraan later de nieuw beschikbaar gekomen gegevens zijn gehangen. Ondertussen werd ook een draaiboek voorbereid voor het geval sars in Nederland ge\u00efntroduceerd zou worden. In vier hoofdstukken staat beschreven wat de huisarts, het ziekenhuis, de ggd en het laboratorium kunnen doen om verspreiding van het sars-CoV, na een incidentele introductie, te voork\u00f3men. Daarnaast is een tweede draaiboek opgesteld voor de situatie dat zich grotere aantallen pati\u00ebnten (100 \u00e0 200) met (verdenking van) sars in Nederland voordoen en voor de situatie dat sars zich in Nederland verspreidt. Hierin worden oplossingen beschreven voor de logistieke aspecten van de bestrijding (o.a. opname- en vervoerscapaciteit, bron- en contactonderzoek, diagnostiek op grote schaal, communicatie, aanwezigheid beschermende middelen).\n\nDe Infectieziektewet legt vast welke ziekten meldingsplichtig zijn en de Quarantainewet welke maatregelen tot afzondering en toezicht in het kader van de bestrijding kunnen worden genomen. Wetsvoorstellen tot uitbreiding van de Infectieziektewet en de Quarantainewet ter bestrijding van pokken zijn in mei 2003 bij de Tweede Kamer ingediend. Bij het bekend worden van sars was er vanzelfsprekend voor deze ziekte geen meldingsplicht. Door middel van een spoedprocedure is sars per 1 april 2003 in de wet opgenomen (groep-A-ziekte). Momenteel ligt er een zogenoemde Nota van wijziging voor advies bij de Raad van State waarmee wordt beoogd om de voor pokken voorgestelde instrumenten ook voor sars en andere ernstige infectieziekten met hoge besmettelijkheid en mortaliteit te kunnen inzetten.\n\nDe twee beschreven incidenten onderstrepen weer eens dat infectieziekten ons zullen blijven verrassen. Voor de zelfgenoegzaamheid van de jaren tachtig en negentig van de vorige eeuw, toen infectieziekten in belangrijke mate overwonnen leken, is geen plaats meer. Of het nu om oude bekende, nieuwe of moedwillig verspreide, mogelijk gemanipuleerde micro-organismen gaat, van artsen \u2013 zowel clinici als degenen werkend in de eerste lijn of in de volksgezondheid \u2013 wordt grote alertheid verwacht. Het begint met vroegtijdige herkenning waarbij zelfs melding van de diagnose \u2018niet pluis\u2019 cruciaal kan blijken te zijn; bij te lang dralen uit onzekerheid over een diagnose en herhaalde pogingen om toch een diagnose geconfirmeerd te krijgen kan dan kostbare tijd verloren gaan.\n\ninfectiologie, surveillanceSurveillancesystemen gebaseerd op representatieve maar niet volledig dekkende gegevensbronnen zullen naar hun aard niet in staat zijn zeldzame infecties met voldoende sensitiviteit te detecteren. Sinds de dreiging van bioterrorisme worden door het rivm in samenwerking met vele partijen extra initiatieven ontplooid om door combinatie van surveillancesystemen en diagnostiekontwikkeling sterker in te zetten op vroege herkenning van zeldzame, onverwachte dan wel Bohn Stafleu van Loghume infecties.\n\nHet bureau lci heeft nieuwe protocollen en draaiboeken ontwikkeld voor een aantal verwekkers die voorkomen op lijsten van mogelijk voor terroristische aanvallen te misbruiken agentia, zoals pokken, anthrax, pest en tularemie. Voorts heeft het ministerie van vws aan ggd Nederland de opdracht gegeven om een (modulair) draaiboek te ontwikkelen voor een grootschalige infectieziekteramp dat voor diverse infecties toepasbaar is; dit zal eind 2003 gereed zijn.\n\nElke crisis kan weer als een oefening gezien worden; iedere keer leren we bij en worden de afspraken aangescherpt en de geleerde lessen meegenomen in nieuwe versies van de protocollen.\n\nMet de instelling in de jaren negentig van de Landelijke Co\u00f6rdinatiestructuur Infectieziektenbestrijding (lci), het bureau lci, het omt en bao met de scheiding van professionele en bestuurlijke verantwoordelijkheden, is de organisatie van de infectieziektenbestrijding in Nederland sterk verbeterd. Essentieel is wel dat binnen het organisatorische bouwwerk voldoende expertise gegarandeerd is. Zoals geconcludeerd werd in het rapport van de Raad voor Gezondheidsonderzoek \u2018Advies Kennisinfrastructuur Infecteziekten\u2019 is het ijs dun! Een verdere versterking is gewenst, maar altijd zal het blijven aankomen op de alertheid van de artsen aan wie de pati\u00ebnt gepresenteerd wordt."}