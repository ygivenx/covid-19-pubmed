{"title": "Ryzyko przeniesienia czynnik\u00f3w zaka\u017anych przez transfuzje w Polsce Risk of transmission of blood-derived pathogens by transfusion in Poland", "body": "kolejne maj\u0105 zastosowanie w przypadku niekt\u00f3rych sk\u0142adnik\u00f3w. Nale\u017cy r\u00f3wnie\u017c nadmieni\u0107, \u017ce istnieje ca\u0142y zesp\u00f3\u0142 procedur maj\u0105cy na celu ograniczenie ryzyka przeniesienia zaka\u017ce\u0144 bakteryjnych przez transfuzj\u0119, jednak nie b\u0119d\u0105 one przedmiotem niniejszego opracowania.\n\nDzi\u0119ki ci\u0105g\u0142emu udoskonalaniu metodyki pracy centr\u00f3w krwiodawstwa osi\u0105gni\u0119to najwi\u0119ksze w historii bezpiecze\u0144stwo przetocze\u0144 w zakresie chor\u00f3b zaka\u017anych. Niemniej S\u0142u\u017cba Krwi staje w obliczu kolejnych wyzwa\u0144. S\u0105 one zwi\u0105zane m.in. ze zmianami najcz\u0119\u015bciej wyst\u0119puj\u0105cych ryzykownych zachowa\u0144 w\u015br\u00f3d dawc\u00f3w, kt\u00f3re mog\u0105 sprzyja\u0107 rozprzestrzenianiu zaka\u017ce\u0144 patogenami przenoszonymi przez krew. Odkrywane s\u0105 nieznane dotychczas patogeny. Konieczne jest tak\u017ce podejmowanie stosownych dzia\u0142a\u0144 wobec gwa\u0142townych zmian epidemiologicznych, kt\u00f3re mog\u0105 stanowi\u0107 potencjalne zagro\u017cenie dla bezpiecze\u0144stwa transfuzji.\n\nW niniejszym opracowaniu om\u00f3wiona zosta\u0142a poprawa sytuacji epidemiologicznej w zakresie zaka\u017ce\u0144 wirusem zapalenia w\u0105troby typu B (HBV) i C (HCV) oraz wzrost cz\u0119sto\u015bci zaka\u017ce\u0144 wirusem nabytego niedoboru odporno\u015bci (HIV) w\u015br\u00f3d dawc\u00f3w w Polsce, a tak\u017ce przedstawiono wst\u0119pne wyliczenia tzw. ryzyka resztkowego dotycz\u0105ce tych patogen\u00f3w. Przedstawiono r\u00f3wniez najnowsze doniesienia \u015bwiadcz\u0105ce o niekorzystnej sytuacji epidemiologicznej zaka\u017ce\u0144 wirusem zapalenia w\u0105troby typu E (HEV) oraz pierwotniakiem Babesia microti (BM), kt\u00f3re mog\u0105 potencjalnie mie\u0107 istotne znaczenie dla bezpiecze\u0144stwa biorc\u00f3w sk\u0142adnik\u00f3w krwi oraz produkt\u00f3w krwiopochodnych w naszym kraju. Om\u00f3wiono tak\u017ce dowody wskazuj\u0105ce na kr\u0105\u017cenie wirusa Zachodniego Nilu (WNV) w ekosystemie na terenie Polski, co przemawia za konieczno\u015bci\u0105 \u015bledzenia epidemiologii zaka\u017ce\u0144 tym patogenem.\n\nZe wzgl\u0119du na konieczno\u015b\u0107 zwi\u0119kszenia efektywno\u015bci monitorowania ryzyka wyst\u0105pienia istotnych powik\u0142a\u0144 w wyniku przeniesienia przez krew zar\u00f3wno znanych czynnik\u00f3w, jak i tych niedawno poznanych lub dotychczas nie uwzgl\u0119dnianych przypomniano najwa\u017cniejsze zasady procedur spojrzenia wstecz oraz zg\u0142aszania powik\u0142a\u0144 potencjalnie zwi\u0105zanych z przetoczeniem.\n\nOd 2005 roku w Polsce istnieje obowi\u0105zek badania u wszystkich dawc\u00f3w krwi nie tylko antygenu HBs (HBsAg), ale tak\u017ce DNA HBV. Nale\u017cy zwr\u00f3ci\u0107 uwag\u0119 na fakt, \u017ce krwiodawstwo prowadzi najwi\u0119ksze badania przegl\u0105dowe z skali ca\u0142ego kraju. S\u0142u\u017c\u0105 one zapewnieniu bezpiecze\u0144stwa biorc\u00f3w. Jednocze\u015bnie pozwalaj\u0105 na identyfikacje os\u00f3b zaka\u017conych i na kierowanie ich do lekarzy specjalist\u00f3w w zakresie chor\u00f3b zaka\u017anych. Liczba zaka\u017conych krwiodawc\u00f3w kierowanych do lekarzy specjalist\u00f3w jest znacz\u0105caw latach 2005-2015 HBV wykryto u 10 714 dawc\u00f3w: u 10 519 stwierdzono zaka\u017cenia serododatnie, tj. HBsAg(+), a u 195 dawc\u00f3w zidentyfikowano zaka\u017cenie seronegatywne (tzw. DNA HBV yield [HBsAg(-)/DNA HBV(+)]), w tym: 44 okienka serologiczne (WP) i 151 ukrytych zaka\u017ce\u0144 HBV (OBI). Na szczeg\u00f3lne podkre\u015blenie zas\u0142uguje trend spadkowy cz\u0119sto\u015bci wykrywanych zaka\u017ce\u0144 serododatnich obserwowany w kolej-nych latach u obu p\u0142cicz\u0119sto\u015b\u0107 wykrywania HBsAg (na 100  000 dawc\u00f3w) u m\u0119\u017cczyzn wynosi\u0142a 292,84 w roku 2005  i 61,35 w 2015, u kobiet odpowiednio 188,02 i Wobec systematycznej poprawy sytuacji epidemiologicznej oraz czu\u0142o\u015bci NAT nale\u017cy spodziewa\u0107 si\u0119 zmniejszenia resztkowego ryzyka zaka\u017ce\u0144 HBV zwi\u0105zanego z transfuzjami w Polsce. Na uwag\u0119 zas\u0142uguje fakt, \u017ce czu\u0142o\u015b\u0107 badania DNA HBV (IU/ml) wzros\u0142a w omawianym okresie z 360 do 13,8IU/ ml w przypadku bada\u0144 pul (MP) oraz z 7,5 do 4,3 IU/ml w przypadku bada\u0144 prowadzonych w pojedynczych donacjach (IDT) [1, 2] . Wst\u0119pne wyliczenia przeprowadzone w IHiT (wg rekomendacji WHO [3] ;) wskazuj\u0105, \u017ce, bior\u0105c pod uwag\u0119 skumulowane dane epidemiologiczne dla ca\u0142ego kraju oraz czu\u0142o\u015b\u0107 bada\u0144 przegl\u0105dowych NAT ryzyko resztkowe (na mln donacji), ryzyko zosta\u0142o zredukowane z 5,68 do 0,16 w przypadku MP oraz z 2,87 do 0,08 dla IDT. Oznacza to, \u017ce przy obecnej liczbie przetocze\u0144 zaka\u017cenie potransfuzyjne HBV spowodowane zaka\u017ceniem dawcy w WP mo\u017ce wyst\u0105pi\u0107 nie cz\u0119\u015bciej ni\u017c raz na 5 lat. Przedstawione wsp\u00f3\u0142czynniki nie uwzgl\u0119dniaj\u0105 jednak ryzyka zwi\u0105zanego z OBI. Przypadki takiego rodzaju powik\u0142a\u0144 potransfuzyjnych s\u0105 wci\u0105\u017c raportowane w innych krajach mimo prowadzenia bada\u0144 NAT u dawc\u00f3w [4] .\n\nZgodnie z danymi prezentowanymi przez E. Sulkowsk\u0105 i wsp. na XXVII Zje\u017adzie PTHiT, w latach 2005-2015 zaka\u017cenie HCV zidentyfikowano u 7126 dawc\u00f3w (0,1%): 7055 zaka\u017ce\u0144 by\u0142o serododatnich (5605 anty-HCV+/RNA HCV+ oraz 1450 anty-HCV+ i RNA HCV-/WB+), a 71 w okresie okienka serologicznego (WP). Cz\u0119sto\u015b\u0107 serododatnich zaka\u017ce\u0144 (95% przedzia\u0142 ufno\u015bci -CI) na 100 000 dawc\u00f3w wynosi\u0142a 110,1 (CI: 107,5-112,6), za\u015b zaka\u017ce\u0144 WP 1,1 (CI: 0,9-1,4). Co ciekawe do 2008 r. cz\u0119sto\u015b\u0107 zaka\u017ce\u0144 (/100 000 dawc\u00f3w) wzros\u0142a z 69,2 do 162 (ryzyko wzgl\u0119dne RR = 2,3; CI: 2,1-2,6, p < 0,05). Od roku 2009 odnotowywano systematyczny spadek cz\u0119sto\u015bci dodatnich wynik\u00f3w bada\u0144 w kierunku HCV, a\u017c do poziomu 49/100 000 dawc\u00f3w w roku 2015 (RR = 3,15; CI: 2,8-3,6, p < 0,05). W latach 2005-2011 najcz\u0119\u015bciej zaka\u017cenia wykrywano w\u015br\u00f3d dawc\u00f3w w wieku 18-20 lat (150/100 000 dawc\u00f3w) i to w\u0142a\u015bnie w tej grupie wiekowej obserwowano najwi\u0119ksz\u0105 dynamik\u0119 zmian cz\u0119sto\u015bci zaka\u017ce\u0144 HCV. Ponadto, podobnie do HBV, zaka\u017cenia cz\u0119\u015bciej wykrywane by\u0142y u dawc\u00f3w pierwszorazowych -288,4/100 000 (CI: 281,4-295,3), ni\u017c u wielokrotnych 12,8/100 000 dawc\u00f3w (CI: 11, [7] [8] [9] [10] [11] [12] [13] 9) ; OR = 22,5 (CI: 20,6-24,5) p < 0,05. Obserwowano znacz\u0105ce r\u00f3\u017cnice w cz\u0119sto\u015bci zaka\u017ce\u0144 (na 100 000 os\u00f3b) mi\u0119dzy regionamiod 209 w Kielcach, 206,7 w \u0141odzi do 46,1 w Rzeszowie oraz 47,8 w S\u0142upsku. Nale\u017cy spodziewa\u0107 si\u0119, \u017ce r\u00f3\u017cnice te b\u0119d\u0105 przek\u0142ada\u0107 si\u0119 na zr\u00f3\u017cnicowanie w zakresie ryzyka resztkowego miedzy poszczeg\u00f3lnymi regionami kraju. W przypadku HCV przez ostatnie lata do chwili obecnej czu\u0142o\u015b\u0107 test\u00f3w nie ulega\u0142a istotnej zmianie: dla MP wynosi\u0142a oko\u0142o 40 IU/ml, w przypadku IDT oko\u0142o 3 IU/ml [1, 2] .\n\nZe wst\u0119pnych wylicze\u0144 wynika, \u017ce ryzyko resztkowe liczone z u\u017cyciem danych skumulowanych dla ca\u0142ego kraju zmieni\u0142o si\u0119 od 1,2 (/mln donacji) w 2005 do 0,6 w 2015 dla MP i od 0,4 do 0,3 w odpowiednich latach dla IDT.\n\nLiczba odnotowywanych co roku zaka\u017ce\u0144 WP HCV w\u015br\u00f3d dawc\u00f3w krwi w Polsce spad\u0142a w ostatnim czasie. Niemniej nale\u017cy pami\u0119ta\u0107, \u017ce wcze\u015bniejsze analizy wskazywa\u0142y na du\u017c\u0105 liczb\u0119 tego typu zaka\u017ce\u0144 w\u015br\u00f3d dawc\u00f3w krwi w naszym kraju w por\u00f3wnaniu do pozosta\u0142ych kraj\u00f3w, kt\u00f3re wprowadzi\u0142y badanie RNA HCV u krwiodawc\u00f3w [5] [6] [7] . Ostatnio M. Czerwi\u0144ski i wsp. dokonali analizy czynnik\u00f3w zwi\u0105zanych ze \"\u015bwie\u017cymi\" zaka\u017ceniami HCV u polskich dawc\u00f3w krwi. W analizie wieloczynnikowej stwierdzono istotny zwi\u0105zek pomi\u0119dzy identyfikacj\u0105 tego rodzaju zaka\u017cenia a nara\u017ceniami w \u015brodowisku opieki zdrowotnej, kt\u00f3re nie s\u0105 rutynowo ujmowane w kwestionariuszu przed donacj\u0105. Te ekspozycje obejmowa\u0142y niewielkie zabiegi medyczne i zabiegi stomatologiczne w ci\u0105gu ostatnich 6 miesi\u0119cy. Co istotne, ryzyko zaka\u017ce\u0144 by\u0142o tak\u017ce zwi\u0105zane z ryzykownymi zachowaniami, kt\u00f3re nie zosta\u0142y zg\u0142oszone w czasie kwalifikacji, takimi jak ryzykowne zachowania seksualne w okresie 6 miesi\u0119cy poprzedzaj\u0105cych donacj\u0119 lub za\u017cywanie narkotyk\u00f3w. Wyniki analizy sk\u0142aniaj\u0105 do podj\u0119cia dyskusji nad skuteczno\u015bci\u0105 polityki dyskwalifikacji os\u00f3b wysokiego ryzyka oraz zasadno\u015bci\u0105 zmiany okresu odroczenia po drobnych zabiegach medycznych oraz leczeniu stomatologicznym w Polsce [8] .\n\nJak wynika z analizy przedstawionej w doniesieniu D. (3,4%) . Na szczeg\u00f3lna uwag\u0119 zas\u0142uguje fakt, \u017ce co prawda cz\u0119sto\u015b\u0107 zaka\u017ce\u0144 u dawc\u00f3w pierwszorazowych by\u0142a wi\u0119ksza ni\u017c u wielokrotnych (ryzyko wzgl\u0119dne -RR 1,3; 95% CI: 1,1-1,6; p < 0,05), jednak r\u00f3\u017cnice te by\u0142y du\u017co mniejsze ni\u017c w przypadku HBV czy HCV -RR wynosi\u0142o odpowiednio 90,9 (95% CI: 79,3-104,4) i 22,5 (95% CI: 20,6-24,5). Zaka\u017cenia by\u0142y tak\u017ce wielokrotnie cz\u0119stsze w\u015br\u00f3d m\u0119\u017cczyzn ni\u017c kobiet (RR 3,7; 95% CI 2,7-5,2; p < 0,05). Najwy\u017csz\u0105 cz\u0119sto\u015b\u0107 zaka\u017ce\u0144 odnotowano w grupach wiekowych 21-30 (9,3) i 31-40 lat (8,7), a najni\u017csz\u0105 < 20 (3) i >60 lat (0). Najcz\u0119\u015bciej HIV identyfikowano w CKiK-ach pd.-zach. Polskiw Katowicach (11, 9) , Wroc\u0142awiu (11, 4) , Wa\u0142brzychu (10, 5) i Raciborzu (10,2), a rzadziej we wschodniej cz\u0119\u015bci krajuw Bia\u0142ymstoku (3,6) i Lublinie (3, 5) .\n\nCz\u0119sto\u015b\u0107 zaka\u017ce\u0144 seronegatywnych wynios\u0142a og\u00f3\u0142em 0,2/ 100 000 (CI: 0,1-0,3) i na zauwa\u017cenie zas\u0142uguje fakt, \u017ce by\u0142a wy\u017csza u dawc\u00f3w wielokrotnych -0,3 (CI: 0,2-0,5) ni\u017c pierwszorazowych -0,04 (CI: 0-0,13)iloraz szans (OR) wynosi\u0142 a\u017c 7,7 (CI: 1-59; p < 0,05).\n\nPrzedstawione trendy epidemiologiczne dotycz\u0105ce dawc\u00f3w krwi pokrywaj\u0105 si\u0119 w du\u017cej mierze z danymi nadzoru epidemiologicznego w Polsce. Jednak zapadalno\u015b\u0107 na podstawie nowo zdiagnozowanych przypadk\u00f3w zaka\u017ce\u0144 HIV w Polsce w 2014 roku oszacowano na 3/100 000 mieszka\u0144c\u00f3w [9] . Wielko\u015b\u0107 tego parametru nale\u017cy do jednego z najni\u017cszych w Europie [10] . Jest tak\u017ce niska, gdy por\u00f3wnujemy jego warto\u015b\u0107 z warto\u015bci\u0105 wska\u017anika uzyskanego na podstawie wynik\u00f3w bada\u0144 przegl\u0105dowych dawc\u00f3w. Z drugiej strony cz\u0119sto\u015b\u0107 zaka\u017conych dawc\u00f3w w Polsce nale\u017cy do wysokich, bior\u0105c pod uwag\u0119 dane z krwiodawstwa kraj\u00f3w europejskich [7, 11] . Powy\u017csza rozbie\u017cno\u015b\u0107 w ocenie sytuacji epidemiologicznej na podstawie danych nadzoru epidemiologicznego oraz danych z krwiodawstwa mo\u017ce wskazywa\u0107 na ma\u0142\u0105 dost\u0119pno\u015b\u0107 badania w kierunku HIV w o\u015brodkach poza krwiodawstwem i jednocze\u015bnie na wyst\u0119powanie zjawiska tzw. test seekers w\u015br\u00f3d dawc\u00f3w w naszym kraju. Mianem tzw. test seeker okre\u015bla si\u0119 osoby, dla kt\u00f3rych najwa\u017cniejsz\u0105 motywacj\u0105 oddania krwi jest uzyskania wyniku badania przegl\u0105dowego.\n\nNa szczeg\u00f3lne odnotowanie zas\u0142uguj\u0105 wyniki analizy ponad 100 ankiet epidemiologicznych wype\u0142nionych przez dawc\u00f3w zaka\u017conych HIV, kt\u00f3re wskazuj\u0105, \u017ce dominuj\u0105c\u0105 prawdopodobn\u0105 drog\u0105 przenoszenia zaka\u017ce\u0144 w Polsce by\u0142y kontakty seksualne (64%, n = 66), w tym kontakty homoseksualne poda\u0142o 61% (n = 40) ankietowanych. Van der Laar i wsp. [12] , dokonuj\u0105c analizy filogenetycznej sekwencji genom\u00f3w HIV izolowanych od holenderskich i belgijskich dawc\u00f3w krwi zaka\u017conych HIV, wykaza\u0142, \u017ce mo\u017ce wyst\u0119powa\u0107 istotne niedoszacowanie kontakt\u00f3w seksualnych miedzy m\u0119\u017cczyznami jako \u017ar\u00f3d\u0142o zaka\u017cenia. W kontek\u015bcie tych obserwacji warto zwr\u00f3ci\u0107 uwag\u0119 na fakt, \u017ce cz\u0119sto\u015b\u0107 tego typu ryzykownych zachowa\u0144 w\u015br\u00f3d holenderskich i belgijskich dawc\u00f3w jest mniejsza ni\u017c w Polsce (wg ankiet przeprowadzonych w\u015br\u00f3d dawc\u00f3w po identyfikacji zaka\u017cenia -24 vs 38,8%). Co wi\u0119cej Schink i wsp. [13] wykazali, \u017ce chocia\u017c w wi\u0119kszo\u015bci kraj\u00f3w europejskich istniej\u0105 ograniczenia dost\u0119pu do krwiodawstwa m\u0119\u017cczyzn praktykuj\u0105cych kontakty seksualne z m\u0119\u017cczyznami, to \u015brednio 6,3% m\u0119\u017cczyzn z tej grupy przyzna\u0142o, i\u017c mia\u0142o wykonane badanie w kierunku HIV przy okazji zg\u0142oszenia si\u0119 jako dawca krwi. Odsetek ten dla naszego kraju jest nawet wy\u017cszy (wynosi 10%).\n\nRosn\u0105cy trend cz\u0119sto\u015bci zaka\u017ce\u0144 HIV u dawc\u00f3w krwi w Polsce mo\u017ce \u015bwiadczy\u0107 o zwi\u0119kszonej podatno\u015bci na zaka\u017cenie HIV w grupie potencjalnych dawc\u00f3w, co przek\u0142ada si\u0119 na wzrost ryzyka przeniesienia infekcji. W zwi\u0105zku z tym nale\u017cy rozwa\u017cy\u0107 intensyfikacj\u0119 edukacji dawc\u00f3w w zakresie ryzykownych zachowa\u0144 sprzyjaj\u0105cych przeno- 0 1 7 ) 1 7 4 -1 8 2 szeniu zaka\u017ce\u0144 oraz dokona\u0107 przegl\u0105du kryteri\u00f3w kwalifikacji dawc\u00f3w. Podczas prowadzenia dzia\u0142alno\u015bci edukacyjnej konieczne jest zwracanie uwagi na fakt, \u017ce pomimo stosowania w krwiodawstwie najczulszych metod diagnostycznych, nie wszystkie zaka\u017cenia mog\u0105 jednak by\u0107 wykryte, m. in. ze wzgl\u0119du na nisk\u0105 wiremi\u0119 w okresie WP oraz z powodu wyst\u0119powania tzw. mutant\u00f3w ucieczki. W zwi\u0105zku z tym nale\u017cy podkre\u015bla\u0107, \u017ce dawca ponosi wsp\u00f3\u0142odpowiedzialno\u015b\u0107 za zapewnianie bezpiecze\u0144stwa biorcy krwi w zakresie zaka\u017ce\u0144 HIV przez niepodejmowanie ryzykownych zachowa\u0144 przed donacj\u0105, a tak\u017ce rzetelne poddanie si\u0119 procedurze kwalifikacji, odpowiadaj\u0105c m.in. zgodnie z prawd\u0105 na pytania postawione w ankiecie dawcy.\n\nW Polsce nie dopuszcza si\u0119 do przetaczania sk\u0142adnik\u00f3w krwi od dawc\u00f3w, u kt\u00f3rych w trakcie bada\u0144 DNA B19 V w osoczu przeznaczonym do frakcjonowania zidentyfikowano zaka\u017cenie. Nie stosuje si\u0119 r\u00f3wnie\u017c do cel\u00f3w klinicznych donacji DNA B19 V dodatnich do czasu uzyskania wyniku ujemnego w badaniach kontrolnych. Analiza wynik\u00f3w bada\u0144 B19 V u polskich dawc\u00f3w przeprowadzona przez A. Kali\u0144sk\u0105 i wsp. (doniesienie na XXVII Zje\u017adzie PTHiT) wykaza\u0142a zwi\u0119kszon\u0105 cz\u0119sto\u015b\u0107 zaka\u017ce\u0144 B19 V w 2014 r. Bior\u0105c pod uwag\u0119 fakt wyst\u0119powania szczytu zachorowa\u0144 B19 V w trzy-, czteroletnich cyklach epidemicznych [14] , kolejnego roku epidemicznego mo\u017cna spodziewa\u0107 si\u0119 w 2017 lub 2018 r. U polskich dawc\u00f3w obserwuje si\u0119 zaka\u017cenie genotypem 1, niekiedy trwaj\u0105ce przynajmniej 5 lat. Wi\u0119kszo\u015b\u0107 identyfikowanych zaka\u017ce\u0144 B19 V ma charakter przewlek\u0142y z towarzysz\u0105cymi anty-B19 V klasy IgM nawet przez 38 miesi\u0119cy. To ostatnia informacja jest szczeg\u00f3lnie istotna dla prawid\u0142owej interpretacji wynik\u00f3w bada\u0144 diagnostycznych u pacjent\u00f3w immunokompetentnych.\n\nDotychczas niewiele wiadomo by\u0142o na temat zaka\u017ano\u015bci B19 V drog\u0105 transfuzji, uwzgl\u0119dniaj\u0105c stan serologiczny dawcy i biorcy. Dlatego te\u017c bardzo trudne by\u0142o okre\u015blenie kryteri\u00f3w przywr\u00f3cenia do oddawania krwi dawc\u00f3w, u kt\u00f3rych wykryto zaka\u017cenie B19 V. Kolejnych danych dotycz\u0105cych tego problemu dostarcza publikacja Nagaharu i wsp. [15] , w kt\u00f3rej przedstawiono przypadek przeniesienia zaka\u017cenia B19 V z przetoczonym KKCz od dawcy seropozytywnego (IgG+, IgM+) z nisk\u0105 DNA-emi\u0105 B19 V (1,1 \u00c2 10 4 IU/ml). Biorc\u0105 by\u0142 immunokompetentny pacjent bez swoistych przeciwcia\u0142, u kt\u00f3rego w konsekwencji przeniesienia B19 V dosz\u0142o do wyst\u0105pienia ci\u0119\u017ckiej trombocytopenii. Wcze\u015bniej Satake i wsp. [16] udokumentowali pi\u0119\u0107 przypadk\u00f3w przeniesienia zaka\u017cenia B19 V ze sk\u0142adnikami krwi z wiremi\u0105 B19 V od 10 3 do 10 8 IU/ml. Najci\u0119\u017csze powik\u0142anie w konsekwencji przeniesienia B19 V przez transfuzj\u0119, aplazj\u0119 czerwonokrwinkow\u0105, obserwowano u biorc\u00f3w z chorobami nowotworowymi i hematologicznymi.\n\nNowo pojawiaj\u0105ce si\u0119 czynniki zaka\u017ane (emerging pathogens)\n\nEksperci WHO w raporcie z 2017 roku wymieniaj\u0105 10 chor\u00f3b zaka\u017anych, kt\u00f3re stanowi\u0105 najwi\u0119ksze potencjalne zagro\u017ce-nie dla bezpiecze\u0144stwa publicznego. W zwi\u0105zku z tym istnieje pilna potrzeba intensyfikacji bada\u0144 w ich zakresie. Na li\u015bcie znajduj\u0105 si\u0119: gor\u0105czki krwotoczne (w tym gor\u0105czka Lassa) wywo\u0142ywane przez arenavirusy, krymsko-kongijska gor\u0105czka krwotoczna (CCHF), choroby wywo\u0142ywane przez filovirusy (w tym przez Ebola i Marburg), zespo\u0142y niewydolno\u015bci oddechowej zwi\u0105zane z koronavirusami wyst\u0119puj\u0105ce na Bliskim Wschodzie (MERS-CoV), inne choroby wywo\u0142ywane przez koronavirusy, takie jak zesp\u00f3\u0142 ci\u0119\u017ckiej ostrej niewydolno\u015bci oddechowej (SARS), choroby wywo\u0142ywane przez wirusa Nipah, gor\u0105czki doliny Rift (RVF), ci\u0119\u017ckie gor\u0105czki z trombocytopeni\u0105 (SFTS), choroby wywo\u0142ywane przez wirusa Zika [17] . Wiele patogen\u00f3w odpowiedzialnych za powy\u017csze choroby uznawane s\u0105 za potencjalnie przenoszone przez krew i jej sk\u0142adniki. Dotychczas nie stwierdzono rodzimych przypadk\u00f3w zaka\u017ce\u0144 nimi w Polsce. W kontek\u015bcie nowych zagro\u017ce\u0144 dla bezpiecze\u0144stwa przetocze\u0144 w Polsce nale\u017cy wymieni\u0107 wirusa zapalenia w\u0105troby typu E oraz pierwotniaka Babesia microti, w przypadku kt\u00f3rych w spos\u00f3b jednoznaczny stwierdzono przenoszenie przez krew i kt\u00f3re identyfikowane s\u0105 na terenie naszego kraju. W dalszej cz\u0119\u015bci artyku\u0142u om\u00f3wiono tak\u017ce doniesienia dotycz\u0105ce wykrywania marker\u00f3w zaka\u017cenia wirusem Zachodniego Nilu u zwierz\u0105t i ludzi w Polsce.\n\nDo niedawna uwa\u017cano, \u017ce do zaka\u017cenia HEV dochodzi przede wszystkim na terenach mi\u0119dzyzwrotnikowychw \u015brodkowej Ameryce, Azji i Afryce, a tak\u017ce w Nepalu oraz Kazachstanie [18] . W zwi\u0105zku z tym HEV nie by\u0142 brany pod uwag\u0119 jako potencjalne zagro\u017cenie dla bezpiecze\u0144stwa przetocze\u0144. Znikome prawdopodobie\u0144stwo przeniesienia tego wirusa przez transfuzje wi\u0105zano jedynie z marginalnym ryzykiem zaka\u017cenia dawc\u00f3w podr\u00f3\u017cuj\u0105cych do relatywnie rzadko odwiedzanych odleg\u0142ych rejon\u00f3w endemicznego wyst\u0119powania choroby brudnych r\u0105k wywo\u0142ywanej przez HEV. Jednak w ci\u0105gu ostatnich lat okaza\u0142o si\u0119, \u017ce opr\u00f3cz genotypu 1 i 2 wywo\u0142uj\u0105cych epidemie w Azji, Afryce oraz Ameryce \u015arodkowej istniej\u0105 tak\u017ce genotypy 3 i 4. W przypadku genotyp\u00f3w 3 i 4 do zaka\u017ce\u0144 dochodzi przede wszystkim w wyniku spo\u017cycia mi\u0119sa zwierz\u0105t hodowlanych (g\u0142\u00f3wnie wieprzowiny) oraz dziczyzny (mi\u0119sa dzik\u00f3w) [19] [20] [21] [22] .\n\nZaka\u017cenia genotypem 1 zazwyczaj przebiegaj\u0105 objawowo i ulegaj\u0105 samoograniczeniu. W przypadku genotypu 3 wi\u0119kszo\u015b\u0107 przypadk\u00f3w ma charakter bezobjawowy lub sk\u0105poobjawowy [23] , jednak u cz\u0119\u015bci os\u00f3b z obni\u017con\u0105 odporno\u015bci\u0105np. chorych na bia\u0142aczk\u0119, zaka\u017conych HIV, po przeszczepach narz\u0105d\u00f3w i tkanek zaka\u017cenie HEV mo\u017ce mie\u0107 charakter przewlek\u0142y, czemu towarzyszy istotna progresja choroby w\u0105troby (m.in. przewlek\u0142e zapalenie w\u0105troby, marsko\u015b\u0107 w\u0105troby, piorunuj\u0105ce zapalenie w\u0105troby) [24] [25] [26] [27] [28] . Nale\u017cy zwr\u00f3ci\u0107 uwag\u0119 na fakt, \u017ce objawy zaka\u017cenia HEV mog\u0105 by\u0107 b\u0142\u0119dnie rozpoznawane jako zapalenie w\u0105troby indukowane lekami. Taka mylna diagnoza mo\u017ce w konsekwencji prowadzi\u0107 do nieprawid\u0142owych decyzji medycznych. Z kolei u biorc\u00f3w krwiotw\u00f3rczych kom\u00f3rek macierzystych obserwuje si\u0119 tak\u017ce zwi\u0105zek mi\u0119dzy infekcj\u0105 HEV a chorob\u0105 przeszczep przeciw gospodarzowi (GvHD) [29] .\n\nG\u0142\u00f3wnym \u017ar\u00f3d\u0142em zaka\u017cenia HEV jest droga pokarmowa, jednak nie mo\u017cna zapomina\u0107, \u017ce do zaka\u017ce\u0144 mo\u017ce dochodzi\u0107 tak\u017ce drog\u0105 wertykaln\u0105, w okresie oko\u0142oporodowym oraz przez transfuzje (wi\u0119cej szczeg\u00f3\u0142owych informacji przedstawiono w tabeli I) [30] [31] [32] [33] [34] [35] [36] [37] [38] [39] [40] .\n\nW ostatnich latach obserwuje si\u0119 wzrost liczby zaka\u017ce\u0144 genotypem 3 w Europie. Cz\u0119sto\u015b\u0107 wykrywania swoistych przeciwcia\u0142 klasy IgG \u015bwiadcz\u0105cych o przebytym zaka\u017ceniu wynosi od 5 do 56% u zdrowych dawc\u00f3w krwi w zale\u017cno\u015bci od stosowanego testu diagnostycznego, regionu i wieku [41, 42] .\n\nWiedza dotycz\u0105ca zaka\u017ce\u0144 HEV w Polsce jest fragmentaryczna. W 2005 roku opisano po raz pierwszy w naszym kraju wykrycie marker\u00f3w ostrego zaka\u017cenia HEV. Obserwacja ta dotyczy\u0142a pacjenta z zapaleniem trzustki [43] . Dalsze badania po\u015bwi\u0119cone by\u0142y m.in. studentom pochodz\u0105cym z kraj\u00f3w, gdzie zaka\u017cenia HEV maj\u0105 charakter endemiczny. Markery serologiczne przebytego zaka\u017cenia (anty-HEV IgG) wykryto u 12 (26,7%) os\u00f3b, a u 3 stwierdzono anty-HEV IgM. [44] .\n\nNiedawno opublikowano wyniki bada\u0144 wskazuj\u0105ce na szerzenie si\u0119 HEV w\u015br\u00f3d zwierz\u0105t dziko \u017cyj\u0105cych w Polsce. Za takim obrazem sytuacji epidemiologicznej przemawia wykrywanie swoistych przeciwcia\u0142 anty-HEV w ponad 44% pr\u00f3bek osocza pochodz\u0105cych od dzik\u00f3w. Odsetek serododatnich dzik\u00f3w r\u00f3\u017cni\u0142 si\u0119 istotnie pomi\u0119dzy ro\u017cnymi regionami Polski i korelowa\u0142 z zag\u0119szczeniem zwierz\u0105t i brakiem urbanizacji [45] .\n\nJedyne szersze opracowanie dotycz\u0105ce polskich pacjent\u00f3w potwierdzi\u0142o po\u015brednio hipotez\u0119, \u017ce wirus powoduje zaka\u017cenie w ostatnich latach nie tylko w\u015br\u00f3d dzikich zwierz\u0105t, ale tak\u017ce u ludzi. W 2013 r. Bura i wsp. [46] przeprowadzili badania marker\u00f3w serologicznych HEV w\u015br\u00f3d 182 pacjent\u00f3w jednego ze szpitali w Wielkopolsce. Cz\u0119sto\u015b\u0107 przeciwcia\u0142 anty-HEV w klasie IgG wynios\u0142a 15,9%, a u 3,4% chorych stwierdzono obecno\u015b\u0107 przeciwcia\u0142 IgM. Wi\u0119kszo\u015b\u0107 z badanych nigdy nie podr\u00f3\u017cowa\u0142a za granic\u0119, co przemawia za rodzimym \u017ar\u00f3d\u0142em zaka\u017cenia.\n\nPrzeprowadzono tak\u017ce badania marker\u00f3w zaka\u017cenia HEV w grupie 1021 my\u015bliwych, od kt\u00f3rych pobierano pr\u00f3bki w latach 2010-2012. Przeciwcia\u0142a anty-HEV IgG stwierdzono u 227 (22,2%) badanych. Najwy\u017csz\u0105 cz\u0119sto\u015b\u0107 przeciwcia\u0142 anty-HEV IgG obserwowano w\u015br\u00f3d mieszka\u0144c\u00f3w wojew\u00f3dztwa opolskiego (42,4%), a najni\u017csz\u0105 w kujawsko-pomorskim (10%) [47] . W trakcie bada\u0144 anty-HEV oraz RNA HEV u krwiodawc\u00f3w przeprowadzonych w Instytucie Hematologii i Transfuzjologii oraz w Centrum Krwiodawstwa i Krwiolecznictwa w Warszawie po raz pierwszy w spos\u00f3b bezpo\u015bredni udokumentowano rodzime ostre przypadki zaka\u017cenia HEV (6 donacji powtarzalnie reaktywnych w badaniu RNA HEV/12 635 pr\u00f3bek przebadanychcz\u0119sto\u015b\u0107 ok. 1/2200 donacji). Wykazano tak\u017ce, \u017ce zaka\u017cenia identyfikowane u dawc\u00f3w krwi w Polsce, to zaka\u017cenia zoonotycznym typem 3 wirusa (podtyp 3c i 3i). Na podstawie cz\u0119sto\u015bci zaka\u017ce\u0144 w\u015br\u00f3d dawc\u00f3w i danych na temat zaka\u017ano\u015bci HEV przez przetoczenia [39] oszacowano ryzyko przeniesienia wirusa na 1:320 donacji. Ponadto wykazano najwy\u017csz\u0105 w europejskich og\u00f3lnokrajowych badaniach \u015bredni\u0105 cz\u0119sto\u015b\u0107 wykrywania przeciwcia\u0142 skierowanych do HEV (IgG, przebadano ok. 3100 pr\u00f3bek) \u015bwiadcz\u0105cych o przebytym w przesz\u0142o\u015bci zaka\u017ceniu (45% vs 27% w Holandii, gdzie dotychczas obserwowano najwy\u017csz\u0105 cz\u0119sto\u015b\u0107 tego markera [41] ). Najni\u017csza cz\u0119sto\u015b\u0107 IgG wyst\u0119powa\u0142a na Podlasiu (30%), za\u015b najwy\u017csza w Wielkopolsce oraz na Pomorzu, gdzie odsetek dawc\u00f3w krwi z anty-HEV IgG (+) przekracza\u0142 50% [48, 49] .\n\nWiele kraj\u00f3w rozwini\u0119tych podj\u0119\u0142o badania sytuacji epidemiologicznej, znaczenia klinicznego oraz ryzyka przeniesienia przez transfuzj\u0119. Mimo \u017ce, jak si\u0119 szacuje, np. w Holandii tylko 1 z ponad 300 zaka\u017ce\u0144 HEV nast\u0119puje w wyniku przetoczenia, niekt\u00f3re kraje podj\u0119\u0142y decyzje Tabela I -Potwierdzone molekularnie przypadki przeniesienia zaka\u017cenia HEV przez transfuzj\u0119 w krajach nieendemicznych za [32] z uzupe\u0142nieniami o rozpocz\u0119ciu bada\u0144 u dawc\u00f3w krwi w pojedynczych donacjach (Irlandia) lub w minipulach (Anglia, Holandia) [50] . Przedstawiona powy\u017cej sytuacja epidemiologiczna HEV w Europie, a zw\u0142aszcza w Polsce (Tab. II) sk\u0142ania do dokonania lokalnej oceny znaczenia klinicznego HEV w naszym kraju, a tak\u017ce do rozwa\u017cenia zwi\u0119kszenia dost\u0119pno\u015bci diagnostyki HEV oraz zasadno\u015bci wprowadzenia profilaktyki przenoszenia zaka\u017ce\u0144 przez transfuzje oraz transplantacje.\n\nBabeszjoza jest chorob\u0105 paso\u017cytnicz\u0105 wywo\u0142ywan\u0105 przez pierwotniaki nale\u017c\u0105ce do rodzaju Babesia przenoszone przez kleszcze Ixodidae b\u0119d\u0105ce ich \u017cywicielem ostatecznym. Kr\u0119gowce, w tym ludzie, s\u0105 \u017cywicielem po\u015brednim. Istnieje ponad 100 znanych gatunk\u00f3w Babesi, z kt\u00f3rych od niedawna szczeg\u00f3lnym zainteresowaniem w transfuzjologii cieszy si\u0119 Babesia microti (BM). Wykazano, \u017ce pierwotniak przenoszony jest przez krew. Dotychczas w samych Stanach Zjednoczonych odnotowano 256 przypadk\u00f3w przetoczenia zaka\u017conych sk\u0142adnik\u00f3w, w 165 biorca uleg\u0142 zaka\u017ceniu. Co istotne dla oceny ryzyka zwi\u0105zanego z tym pierwotniakiem, 19% zaka\u017conych biorc\u00f3w zmar\u0142o w wyniku powik\u0142a\u0144 babeszjozy, 5% zaka\u017ce\u0144 potransfuzyjnych by\u0142o asymptomatycznych, 16% z objawami klinicznymi, ale bez ci\u0119\u017cszych powik\u0142a\u0144 i 10% z ci\u0119\u017ckimi powik\u0142aniami. Wi\u0119kszo\u015b\u0107 przypadk\u00f3w przeniesienia zaka\u017cenia nast\u0105pi\u0142a w wyniku przetoczenia zaka\u017conego koncentratu krwinek czerwonych (KKCz) [51] .\n\nKonsekwencj\u0105 analizy ryzyka dla biorc\u00f3w by\u0142o podj\u0119cie pilota\u017cowego badania przegl\u0105dowego krwiodawc\u00f3w w dw\u00f3ch najbardziej zagro\u017conych stanach USA. Na obecno\u015b\u0107 marker\u00f3w serologicznych i molekularnych zbadano blisko 90 tys. donacji, z czego w 0,35% stwierdzono markery zaka\u017cenia, z po\u015br\u00f3d 335 seropozytywnych donacji 20% by\u0142o dodatnich w badaniu molekularnym (r-t PCR). 1/ 3 pr\u00f3bek dodatnich w PCR lub z wysokim mianem przeciwcia\u0142 w AIAF zaka\u017ca\u0142a chomiki, kt\u00f3rym je eksperymentalnie podawano. Nie stwierdzono zaka\u017cenia BM u biorc\u00f3w sk\u0142adnik\u00f3w pochodz\u0105cych od przebadanych dawc\u00f3w, podczas gdy w tym samym czasie zidentyfikowano 14 przypadk\u00f3w zaka\u017cenia BM w\u015br\u00f3d 253 031 biorc\u00f3w sk\u0142adnik\u00f3w krwi z donacji niebadanych na obecno\u015b\u0107 BM [52] .\n\nW kontek\u015bcie tych danych niepokoj\u0105ce s\u0105 kolejne przypadki identyfikacji zaka\u017ce\u0144 BM u ludzi w Polsce [53, 54] . Jednak dok\u0142adna sytuacja epidemiologiczna pozostaje wci\u0105\u017c nieznana.\n\nKolejnym czynnikiem zaka\u017anym, kt\u00f3rego ryzyko przeniesienia przez transfuzj\u0119 powinno by\u0107 rozwa\u017cone w Polsce jest wirus odkleszczowego zapalenia m\u00f3zgu (TBEV). Zaka\u017cenia TBEV sta\u0142o si\u0119 powa\u017cnym problemem w Europie i jest obecnie przyczyn\u0105 infekcji wirusowych m\u00f3zgu w wielu krajach. W tym roku ukaza\u0142a si\u0119 pierwsza publikacja szczeg\u00f3\u0142owo dokumentuj\u0105ca przeniesienie TBEV przez przeszczepienie narz\u0105d\u00f3w unaczynionych. Co istotne, przypadki te mia\u0142y miejsce w Polsce [55] . U trzech pacjent\u00f3w, kt\u00f3rzy otrzymali narz\u0105dy od jednego dawcy (2 otrzyma\u0142o nerk\u0119 i 1 w\u0105trob\u0119), w okresie 17-49 dni po przeszczepieniu rozwin\u0119\u0142o si\u0119 zapalenie m\u00f3zgu. Wszyscy biorcy w konsekwencji zaka\u017cenia zmarli. Obecno\u015b\u0107 TBEV potwierdzono w badaniu RT-PCR u wszystkich biorc\u00f3w i u dawcy, a bezpo\u015brednie sekwencjonowanie produkt\u00f3w amplifikacji potwierdzi\u0142o obecno\u015b\u0107 tego samego szczepu wirusa. W publikacji polskiego zespo\u0142u poprzez analiz\u0119 sekwencji genomu wirusa od dawcy i biorc\u00f3w potwierdzono transmisj\u0119 TBEV z przeszczepionymi narz\u0105dami. Wysok\u0105 \u015bmiertelno\u015b\u0107 nale\u017cy wi\u0105za\u0107 z farmakologiczn\u0105 immunosupresj\u0105, w jakiej znajdowali si\u0119 biorcy. Autorzy sugeruj\u0105, aby dawc\u00f3w narz\u0105d\u00f3w bada\u0107 w kierunku TBEV, zw\u0142aszcza gdy pochodz\u0105 oni z obszaru endemicznego wyst\u0119powania wirusa lub przebywali na takim terenie [55] .\n\nWydaje si\u0119, \u017ce to opracowanie powinno by\u0107 tak\u017ce przyczynkiem do rozpocz\u0119cia oceny ryzyka przeniesienia TBEV przez transfuzj\u0119.\n\nWe wcze\u015bniejszych analizach pi\u015bmiennictwa zwr\u00f3cono uwag\u0119 na dane [56, 57] , kt\u00f3re wskazuj\u0105 na wysokie prawdopodobie\u0144stwo kr\u0105\u017cenie wirusa zachodniego Nilu w ekosystemie na terenie Polski. Nale\u017cy jednak podkre\u015bli\u0107, \u017ce dotychczas u ludzi nie wykazano jednoznacznie ani jednego rodzimego zaka\u017cenia WNV na terenie naszego kraju [58] . Niemniej, ze wzgl\u0119du na dynamiczn\u0105 sytuacj\u0119 na terenie kontynentu europejskiego, prowadzone jest monitorowanie sytuacji epidemiologicznej WNV zar\u00f3wno u zwierz\u0105t, jak i u ludzi. W ostatnim czasie zesp\u00f3\u0142 z Pa\u0144stwowego Instytutu Weterynaryjnego w Pu\u0142awach opublikowa\u0142 kolejne wyniki badania marker\u00f3w zaka\u017cenia WNV u zwierz\u0105t i ludzi [59] . Pozytywny wynik badania anty-WNV stwierdzono w 63 (13,29%) z 474 pr\u00f3bek osocza pochodz\u0105cych od dzikich ptak\u00f3w, w jednej (0,26%) pr\u00f3bce od konia (na 378 przebadanych zwierz\u0105t). Czterna\u015bcie (33,33%) spo\u015br\u00f3d 42 surowic pacjent\u00f3w by\u0142o dodatnich. Wyniki reaktywne by\u0142y dodatnie tak\u017ce w te\u015bcie potwierdzenia [59] .\n\nMaj\u0105c na wzgl\u0119dzie dane om\u00f3wione w niniejszym artykule, zachodzi konieczno\u015b\u0107 zwi\u0119kszenia efektywno\u015bci monitorowania ryzyka istotnych powik\u0142a\u0144 przenoszonych przez krew zar\u00f3wno wywo\u0142anych czynnikami znanymi od dawna, jak i niedawno poznanymi lub dotychczas nie branymi pod uwag\u0119. Dlatego w dalszej cz\u0119\u015bci przedstawiono najistotniejsze elementy procedury spojrzenia wstecz oraz zg\u0142aszania podejrze\u0144/powik\u0142a\u0144 potencjalnie zwi\u0105zanych z przetoczeniem, kt\u00f3re s\u0142u\u017c\u0105 identyfikacji przypadk\u00f3w zaka\u017ce\u0144 przez transfuzje oraz umo\u017cliwiaj\u0105 doskonalenie procedur, kt\u00f3re im zapobiegaj\u0105 [60] .\n\nObie procedury zosta\u0142y szczeg\u00f3\u0142owo opisane w Obwieszczeniu Ministra Zdrowia z dnia 9 czerwca 2017 r. w sprawie wymaga\u0144 dobrej praktyki pobierania krwi i jej sk\u0142adnik\u00f3w, badania, preparatyki, przechowywania, wydawania i transportu dla jednostek organizacyjnych publicznej s\u0142u\u017cby krwi [60] . Rozdzia\u0142 14.6.2.3. Obwieszczenia po\u015bwi\u0119-cony jest identyfikacji biorc\u00f3w potencjalnie zaka\u017conej krwi i dalszej procedurze post\u0119powania. Procedur\u0119 t\u0119, nazywan\u0105 tak\u017ce spojrzeniem wstecz (look back), przeprowadza si\u0119 w sytuacji, gdy u wielokrotnego dawcy wykryto markery wirus\u00f3w np. HBV, HCV, HIV (otrzymano wynik dodatni, tj. wynik reaktywny badania przegl\u0105dowego, potwierdzony w badaniach weryfikacyjnych, a poprzednia donacja mog\u0142a odby\u0107 si\u0119 w okienku diagnostycznym lub w okresie ukrytego zaka\u017cenia z DNA-emi\u0105). Przeprowadzaj\u0105c procedur\u0119 spojrzenia wstecz, centrum informuje na pi\u015bmie podmiot leczniczy o wydaniu krwi i/lub jej sk\u0142adnik\u00f3w, kt\u00f3re mog\u0142y przenie\u015b\u0107 do biorcy zaka\u017cenie wirusami. W takiej sytuacji lekarz opiekuj\u0105cy si\u0119 pacjentem lub lekarz odpowiedzialny za gospodark\u0119 krwi\u0105 powinien przekaza\u0107 t\u0119 informacj\u0119 pacjentowi. O wynikach przeprowadzonych bada\u0144 kontrolnych biorcy (w tym r\u00f3wnie\u017c w kierunku obecno\u015bci marker\u00f3w chor\u00f3b zaka\u017anych) albo o ich niewykonaniu podmiot leczniczy jest zobowi\u0105zany poinformowa\u0107 centrum. Po zako\u0144czeniu ca\u0142ej procedury spojrzenia wstecz centrum przekazuje sprawozdanie do IHiT.\n\nDrug\u0105 r\u00f3wnie wa\u017cn\u0105 procedur\u0105 pozwalaj\u0105c\u0105 identyfikowa\u0107 przypadki zaka\u017anych powik\u0142a\u0144 poprzetoczeniowych jest procedura zg\u0142oszenia zaka\u017cenia poprzetoczeniowego do centrum (sekcja 14.7.2.1. Dobrych praktyk). Zgodnie z ni\u0105 podmioty lecznicze powinny informowa\u0107 centrum o dodatnich wynikach bada\u0144 laboratoryjnych lub objawach, kt\u00f3re wyst\u0105pi\u0142y u biorcy po przetoczeniu. Dotyczy to przede wszystkim zaka\u017cenia HBV, HCV oraz HIV, lecz mo\u017ce tak\u017ce dotyczy\u0107 innego czynnika zaka\u017anego przenoszonego przez krew, a niebadanego rutynowo u dawc\u00f3w, np. malarii, parvowirusa B19 (B19 V), wirusa zapalenia w\u0105troby typu A (HAV), typu E (HEV), babeszjozy i innych. Bardzo istotne jest, aby informacja taka zosta\u0142a przekazana jak najszybciej przez podmiot leczniczy do centrum, w celu potwierdzenia/wykluczenia powik\u0142ania potransfuzyjnego i unikni\u0119cia wyst\u0105pienia zaka\u017cenia u innych biorc\u00f3w, dla kt\u00f3rych przeznaczono sk\u0142adniki krwi z zaka\u017conej donacji. Po otrzymaniu takiego zg\u0142oszenia centrum zobowi\u0105zane jest do czasowej dyskwalifikacji wszystkich dawc\u00f3w, z kt\u00f3rych krwi otrzymano sk\u0142adniki przetoczone zaka\u017conemu biorcy i wdro\u017cenia procedury look back. Czasowo wycofywane s\u0105 wszystkie pozosta\u0142e w centrum sk\u0142adniki krwi, pochodz\u0105ce od tych dawc\u00f3w. Przywr\u00f3cenie zdyskwalifikowanych dawc\u00f3w do oddawania krwi oraz przywr\u00f3cenie do u\u017cytku klinicznego zatrzymanych sk\u0142adnik\u00f3w mo\u017cliwe jest dopiero po otrzymaniu ujemnych wynik\u00f3w test\u00f3w weryfikacji w donacji, z kt\u00f3rej pochodzi\u0142 sk\u0142adnik, wykonanych z pr\u00f3bek archiwalnych i \u015bwie\u017co pobranej pr\u00f3bki krwi. Je\u015bli testy potwierdzenia zaka\u017cenia HBV, HCV, HIV lub w kierunku innego patogenu dadz\u0105 wyniki dodatnie u podejrzanego dawcy, centrum powinno go niezw\u0142ocznie zdyskwalifikowa\u0107 na sta\u0142e i rozpocz\u0105\u0107 drugi etap procedury look back w stosunku do pozosta\u0142ych sk\u0142adnik\u00f3w wytworzonych z jego krwi i przetoczonych innym biorcom. W przypadku podejrzenia przeniesienia zaka\u017cenia czynnikiem chorobotw\u00f3rczym niebadanym rutynowo u dawc\u00f3w d\u0105\u017cy si\u0119 do wykonania bada\u0144 marker\u00f3w tego czynnika w pr\u00f3bce archiwalnej i w pr\u00f3bce \u015bwie\u017co pobranej od dawcy. Post\u0119powanie z dawc\u0105 ustalane jest indywidualnie w porozumieniu z IHiT i uzale\u017cnione jest od natury czynnika chorobotw\u00f3rczego, kt\u00f3ry zosta\u0142 wykryty [60] .\n\nWed\u0142ug kolejno\u015bci.\n\nNie wyst\u0119puje.\n\nFinansowanie/Financial support Nie wyst\u0119puje.\n\nTre\u015bci przedstawione w artykule s\u0105 zgodne z zasadami Deklaracji Helsi\u0144skiej, dyrektywami EU oraz ujednoliconymi wymaganiami dla czasopism biomedycznych.\n\np i s m i e n n i c t w o / r e f e r e n c e s"}