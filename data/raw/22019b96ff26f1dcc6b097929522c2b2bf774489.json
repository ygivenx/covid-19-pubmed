{"title": "Rianimazione e influenza grave: pandemia influenzale A (H1N1) Rianimazione e influenza grave: pandemia influenzale A (H1N1)", "body": "L'influenza \u00e8 una malattia presente in tutto il mondo; in Europa, essa \u00e8 responsabile di epidemie. Pu\u00f2 anche manifestarsi sotto forma di epidemie mondiali chiamate pandemie al momento della comparsa di un nuovo virus influenzale di tipo A.\n\nSi tratta di un'infezione respiratoria acuta, contagiosa (attraverso le secrezioni respiratorie), dovuta ai virus influenzali e di cui gli uccelli selvatici rappresentano il serbatoio principale.\n\nI virus influenzali sono dei virus ad acido ribonucleico (RNA) classificati in diversi tipi: A, B e C. Solamente il virus A \u00e8 responsabile di pandemie.\n\nI virus influenzali di tipo A sono classificati secondo due proteine di membrana, l'emoagglutinina (H, 16 differenti) e la neuraminidasi (NA, 9 differenti). I virus (H1N1) sono i pi\u00f9 frequenti. La variabilit\u00e0 genetica dei virus influenzali spiega il fatto che una variazione di una di queste subunit\u00e0 di proteine virali possa generare una pandemia mondiale con forti tassi di morbimortalit\u00e0 dovuti a un'immunit\u00e0 naive per questa nuova variante e all'assenza di un vaccino efficace all'inizio dell'epidemia.\n\nIl periodo di incubazione della malattia varia da 1 a 3 giorni. Nella Francia metropolitana, la rete Sentinelles stima che in media 2,5 milioni di persone si presentano a visita per una sindrome influenzale ogni anno.\n\nNegli Stati Uniti, il 5-20% della popolazione \u00e8 infettato in occasione di ogni epidemia influenzale. La morbimortalit\u00e0 non \u00e8 trascurabile (36 000 morti e 226 000 ricoveri in ospedale all'anno, soprattutto nei soggetti di meno di 2 anni e di pi\u00f9 di 65 anni) [1] . In Francia, l'epidemia si verifica tra i mesi di novembre e aprile e dura, in media, nove settimane. Delle complicanze gravi sono riscontrate nei soggetti a rischio (persone anziane o fragilizzate) e oltre il 90% dei decessi si verifica nei soggetti di pi\u00f9 di 65 anni. Cos\u00ec, l'influenza stagionale uccide in Francia ogni anno tra le 3 000 e le 5 000 persone.\n\nQuesta patologia infettiva \u00e8, quindi, un problema importante di salute pubblica.\n\nIl pi\u00f9 delle volte, i sintomi influenzali compaiono improvvisamente: ipertermia, astenia, mialgie e cefalee; essi scompaiono in una-due settimane. Si tratta, allora, di un'influenza semplice o benigna. Nel caso di un'influenza grave o maligna, le complicanze sono dovute alla lesione virale in se stessa o alle sovrainfezioni batteriche (soprattutto polmoniti) che si possono generare.\n\nIl trattamento \u00e8, prima di tutto, sintomatico. Esiste un trattamento specifico antivirale, ma il suo utilizzo deve rimanere limitato. Assunto precocemente, esso diminuirebbe la durata e l'intensit\u00e0 dei sintomi [1] . Tuttavia, non sostituisce in alcun caso la vaccinazione antinfluenzale, che rappresenta il migliore mezzo di protezione contro l'influenza stagionale. Essa va realizzata almeno due settimane prima dell'inizio della stagione influenzale e deve essere rinnovata ogni anno. \u00c8 raccomandata per le persone a rischio di complicanze fin dall'et\u00e0 di 6 mesi.\n\nI vaccini utilizzati in Francia sono dei vaccini inattivati. A causa delle mutazioni costanti dei virus influenzali, la composizione del vaccino \u00e8 generalmente diversa da un anno all'altro: ogni anno, l'Organizzazione Mondiale della Sanit\u00e0 (OMS) emette una raccomandazione sui ceppi che devono essere inclusi nel vaccino. La vaccinazione \u00e8 efficace dopo circa 14 giorni. Dato che questa efficacia dipende dalla sua adeguatezza con gli antigeni virali, un vaccino previene il 50-80% dei casi di influenza [2, 3] . Nel 1976, la vaccinazione contro un nuovo tipo di virus influenzale A (H1N1) suino \u00e8 stata associata a un aumento significativo di sindrome di Guillain-Barr\u00e9 nelle sei settimane successive alla vaccinazione [4] . Negli Stati Uniti, durante l'epidemia del 2009-2010, \u00e8 stato instaurato un programma di controllo per seguire questa incidenza di sindrome di Guillain-Barr\u00e9 dopo la nuova campagna vaccinica. Dopo l'analisi dei risultati dell'Emerging Infectious Program (EIP), l'incidenza di questo quadro neurologico \u00e8 rimasta simile alle conseguenze abituali della vaccinazione per l'influenza stagionale [5] . Il 19 novembre del 2009, l'OMS ha segnalato meno di dieci casi di sindrome di Guillain-Barr\u00e9 in pazienti vaccinati. Resta difficile confermare l'associazione di questi casi con la vaccinazione antinfluenzale. Tutti questi pazienti hanno conosciuto un'evoluzione neurologica favorevole [3] . [6] .\n\nLa prima pandemia mondiale di influenza del XXI secolo \u00e8 dovuta a un Myxovirus influenzae del gruppo A, nuova variante detta A (H1N1) soiv (swine origin influenza virus).\n\nPer quanto riguarda il virus dell'influenza A (H1N1), esso proviene da un riarrangiamento tra segmenti di origine suina, aviaria e umana (H3N2). Il virus si \u00e8 diffuso rapidamente in tutto il mondo nei mesi che hanno seguito la sua comparsa e l'OMS ha definito la situazione come pandemia, livello di allarme 6 (trasmissione dell'infezione in almeno due continenti), l'11 giugno del 2009. Alla fine del novembre del 2009, l'OMS segnalava 622 482 casi confermati, di cui 8 768 morti in 207 paesi diversi [7] .\n\nCon sintomi simili all'influenza stagionale, questa nuova variante ha provocato nel 2009 delle forme gravi nell'adulto giovane, tali da richiedere una gestione in rianimazione per il 20-25% di essi [7] . Le donne gravide e le persone obese hanno presentato un rischio aumentato di forme gravi. Gli anziani (pi\u00f9 di 65 anni) hanno conosciuto ceppi simili in passato e sono stati parzialmente protetti. Questa fascia d'et\u00e0 \u00e8 stata, pertanto, meno colpita (il 70% dei pazienti aveva meno di 50 anni e solo il 10% aveva pi\u00f9 di 65 anni) rispetto al resto della popolazione, ma, quando lo \u00e8 stata, il suo rischio di morte era molto pi\u00f9 elevato. L'86% dei pazienti deceduti aveva meno di 65 anni, mentre, per l'influenza stagionale, il 90% dei decessi interessa, di solito, dei soggetti di pi\u00f9 di 65 anni [7] .\n\nL'OMS ha, quindi, definito cinque gruppi da vaccinare prioritariamente (in ordine intercambiabile) [8] :\n\n\u2022 personale paramedico e medico: rischio importante di riduzione del personale disponibile negli ospedali e rischio maggiore di infettare dei pazienti fragili; \u2022 donne gravide: rischio elevato di complicanze gravi e di morte; \u2022 bambini di meno di 6 mesi e persone che se ne occupano; \u2022 persone da 6 mesi a 24 anni; \u2022 persone da 25 a 64 anni che hanno delle comorbilit\u00e0: enfisema polmonare, broncopneumopatia cronica ostruttiva (BPCO), asma, obesit\u00e0 patologica, insufficienza cardiaca, diabete instabile, immunodepressione e malattie neurologiche. L'OMS ha dichiarato la fase postpandemica nell'agosto del 2010. Il virus non \u00e8 scomparso, ma dovrebbe comportarsi come i virus influenzali stagionali.\n\nL'importante morbimortalit\u00e0 di questa pandemia \u00e8 in parte legata ad autentiche polmoniti virali che possono evolvere verso una SDRA. Solo i soggetti poco o non immuni nei confronti del virus sono suscettibili di essere colpiti in questa maniera ed \u00e8 per questo che la vaccinazione contro l'influenza stagionale sembra conferire una protezione contro queste forme pi\u00f9 gravi [6] . La definizione delle forme gravi di influenza \u00e8 precisa: dal momento in cui il paziente presenta una tachipnea, \u00e8 necessaria una gestione particolare, in quanto il rischio di aggravamento \u00e8 rapido. Si parla di forma grave quando la saturazione pulsata in ossigeno (SpO 2 ) \u00e8 inferiore al 92% in un soggetto senza precedenti respiratori; nel bambino di meno di 2 anni, la gravit\u00e0 del quadro clinico si stabilisce, il pi\u00f9 delle volte, in base all'associazione di segni clinici non specifici (frequenza respiratoria, SpO 2 , coscienza, segni di lotta respiratoria, ecc.).\n\nTuttavia, la percentuale di pazienti infettati dal virus A (H1N1) e che richiedono un ricovero appare molto inferiore all'1%. Le indicazioni al ricovero sono le seguenti [9] : \u2022 iposmia (SpO 2 < 95%); \u2022 tachipnea (frequenza respiratoria > 24 per minuto); \u2022 infiltrati polmonari alla radiografia del torace.\n\nLe indicazioni al ricovero in rianimazione sono le seguenti: \u2022 frazione di ossigeno nei gas inspirati (FiO 2 ) superiore a 0,5; \u2022 ossigenoterapia > 10 l min -1 per mantenere una SpO 2 superiore al 92%.\n\nLe complicanze neurologiche del virus influenzale stagionale sono delle encefalopatie (sindrome di Reye), delle encefalomieliti, delle mieliti trasverse, delle meningiti, dei disturbi neurologici focali e delle sindromi di Guillain-Barr\u00e9. Queste complicanze compaiono in particolare nel bambino. Le punture lombari sono, in genere, normali [10] e le particelle virali sono individuate raramente [11] .\n\nSono stati segnalati dei casi di neuropatie muscolari assonali acute [12] dopo un'infezione da influenza A (H1N1). Si tratta di una variante della sindrome di Guillain-Barr\u00e9 con un profilo di anticorpi antiganglioside [13] . I trattamenti disponibili sono le immunoglobuline endovenose e gli scambi plasmatici, ma il loro successo rimane incerto.\n\nIn uno studio prospettico, il 50% degli adulti affetti da influenza senza sintomi cardiaci presentava un'ecocardiografia anomala al ricovero [10] . La maggior parte di questi esami si normalizzava entro 28 giorni e nessun paziente aveva lesioni miocardiche o una riduzione della frazione di eiezione ventricolare sinistra alla sua dimissione.\n\nL'insufficienza renale acuta \u00e8 frequente in questi pazienti di rianimazione, con un terzo di essi sottoposto a depurazione extrarenale [14] .\n\n\u2022 Lesioni neurologiche possibili, soprattutto nei bambini \u2022 Complicanze cardiache possibili, ma senza sequele, nella maggior parte dei casi \u2022 Un terzo dei pazienti ricoverati in rianimazione ha avuto un'insufficienza renale acuta tale da richiedere una depurazione extrarenale\n\nLe donne gravide non sono note per avere un rischio aumentato di infezione da virus influenzale A (H1N1). Tuttavia, a causa dell'alterazione fisiologica del loro sistema immunitario, esse sono a maggior rischio di sviluppare delle complicanze, se sono infettate da questo virus [3] .\n\nLe donne gravide sono iper-rappresentate nel gruppo dei pazienti ricoverati in rianimazione secondo dei dati americani [15] , canadesi [16] e australiani [17] : 7-9% dei ricoveri. Le indicazioni alla rianimazione per le donne in gravidanza sono le seguenti [3] :\n\n\u2022 dispnea intensa e ipossiemia con pressione arteriosa in ossigeno (PaO 2 ) inferiore a 60 mmHg, nonostante un'ossigenazione massimale; \u2022 polmonite virale, altamente predittiva di complicanze (insufficienza di organi, morte); \u2022 ipercapnia; \u2022 ipotensione arteriosa sistemica refrattaria; \u2022 shock settico;\n\n\u2022 acidosi grave con pH inferiore a 7,26;\n\n\u2022 punteggio di Glasgow inferiore a 10 o disturbi della coscienza progressivi.\n\nI bambini di meno di 5 anni o che hanno delle patologie croniche sono a maggior rischio di complicanze e di morte per l'influenza A (H1N1) [18] . Dall'aprile all'agosto del 2009, sui 477 decessi associati all'influenza A (H1N1) negli Stati Uniti, 36 casi hanno coinvolto dei pazienti minorenni (7,6%). Delle colture di secrezioni bronchiali sono state realizzate su 23 bambini: \u00e8 stato riscontrato un 43% di coinfezioni batteriche (tra cui cinque da Staphylococcus aureus e tre da Streptococcus pneumoniae). Ora, otto tra questi pazienti (35%) non presentavano alcun fattore di rischio particolare. Ci\u00f2 suggerisce che l'infezione batterica, associata all'influenza A (H1N1), possa provocare delle malattie gravi in bambini altrimenti in buona salute. Se si instaura una terapia antibiotica, \u00e8 opportuno, quindi, utilizzare degli antibiotici attivi su S. pneumoniae e S. aureus. Si raccomanda anche fortemente di vaccinare contro lo pneumococco i bambini di pi\u00f9 di 2 anni con dei fattori di rischio.\n\nIl 4% delle infezioni batteriche secondarie \u00e8 stato identificato e i germi pi\u00f9 spesso presenti erano S. pneumoniae, S. aureus, streptococchi del gruppo A e bacilli Gram negativi. Esiste un'interazione diretta tra il virus influenzale e i batteri coinfettanti. Alcuni ceppi di S. aureus producono una proteasi che attiva direttamente l'emoagglutinina virale, mentre altri batteri attivano il EMC -Anestesia-Rianimazione Tabella 1. Riassunto delle forme gravi di influenza A (H1N1) nel mondo (%: percentuale del totale dei casi).\n\nStati plasminogeno, che induce la replicazione virale. D'altra parte, il virus dell'influenza induce delle lesioni dell'epitelio delle vie aeree, con un aumento dell'esposizione allo pneumococco [19] .\n\n\" Punto importante \n\nSul piano anatomopatologico, per quanto riguarda le polmoniti virali influenzali primitive, si sono potute osservare diverse forme di lesione del parenchima polmonare: delle polmoniti virali emorragiche, delle lesioni alveolari diffuse, delle bronchioliti necrotizzanti, un'infiammazione interstiziale e delle embolie polmonari [20] .\n\nUno studio su dei pazienti deceduti si \u00e8 dedicato ai casi di infezioni polmonari batteriche secondarie a un'infezione da virus influenzale A (H1N1). Dopo l'autopsia di 77 casi, la prova di un'infezione batterica \u00e8 stata riscontrata in circa il 30% dei casi, dieci dei quali causati da S. pneumoniae (13%) e sette (9%) da S. aureus. La durata mediana della malattia era di sei giorni e l'et\u00e0 mediana era di 31 anni. Oltre il 20% dei pazienti aveva delle comorbilit\u00e0, in particolare respiratorie, che rispondevano alle indicazioni di vaccinazione antipneumococcica. Ci\u00f2 conferma la frequenza aumentata di infezioni batteriche nei casi fatali di influenza A (H1N1) e sottolinea l'importanza della vaccinazione antipneumococcica e la necessit\u00e0 di una diagnosi precoce delle polmoniti batteriche associate.\n\nSono state segnalate anche delle sovrainfezioni polmonari da microrganismi inabituali. Uno studio giapponese [21] ha segnalato che le polmoniti da Chlamydia hanno rappresentato la terza sovrainfezione batterica in ordine di frequenza dopo S. pneumoniae e Haemophilus influenzae. Si riscontrano anche delle infezioni simultanee tra influenza e Legionella pneumophila, mentre una coinfezione da Mycoplasma pneumoniae sembra essere insolita (effetto antagonista tra i due microrganismi?) [10] . Sono state segnalate delle aspergillosi invasive secondarie e sono associate a una mortalit\u00e0 elevata [21] .\n\nIn Francia [22] Secondo i rilievi dell'Istituto nazionale di Vigilanza Sanitaria (InVS) dell'aprile del 2010, in rianimazione sono stati ricoverati 1 334 pazienti, di cui 312 sono deceduti (23%). Non si riscontrano fattori di rischio noti per il 21% di questi casi. I principali fattori riscontrati sono:\n\n\u2022 una patologia respiratoria cronica (32%); \u2022 un diabete (10%); \u2022 un'insufficienza cardiaca (7%).\n\nComplessivamente, circa il 10-30% dei pazienti ospedalizzati \u00e8 stato ricoverato in rianimazione. L'insufficienza respiratoria era spesso in primo piano, con un 65-90% di ventilazione meccanica. Lo scompenso emodinamico era al secondo posto, anche se una proporzione di pazienti compresa fra un terzo e due terzi richiedeva un sostegno con vasopressori.\n\nL'influenza stagionale \u00e8 responsabile di 36 000 morti e di pi\u00f9 di 200 000 ricoveri all'anno. Fino all'aprile del 2010 sono stati censiti 300 000 casi confermati e 3 917 decessi, con un tasso di mortalit\u00e0 dell'1,3%. In confronto, la pandemia influenzale del 1918 ha conosciuto un tasso di mortalit\u00e0 superiore al 2,5%. Il tasso di mortalit\u00e0 \u00e8 stato globalmente di 0,12 decessi per 100 000 abitanti negli Stati Uniti, il che corrisponde a una mortalit\u00e0 pi\u00f9 bassa rispetto all'influenza stagionale (80-100 decessi per 100 000 abitanti) ma che colpisce soprattutto i soggetti di meno di 65 anni [7] .\n\n\u00c8 stato studiato il 25% dei pazienti ricoverati per influenza: il 25% \u00e8 stato ricoverato in rianimazione e il 7% vi \u00e8 deceduto (l'et\u00e0 mediana di morte era di 29 anni). I dati disponibili suggeriscono che il trattamento antivirale \u00e8 stato benefico per i pazienti ricoverati, soprattutto se iniziato precocemente, ma solo il 39% dei pazienti lo ha ricevuto nelle prime 48 ore. La durata mediana tra l'inizio della malattia e il decesso era di 15 giorni (4-52 giorni). Il 68% dei pazienti deceduti presentava una comorbilit\u00e0 associata, il 90% aveva ricevuto un trattamento antivirale e tutti avevano ricevuto degli antibiotici, ma nessuno nelle prime 48 ore. Ora, in analisi multivariata, questo \u00e8 il solo fattore associato a un miglioramento prognostico osservato. Le principali cause di morte sono le seguenti:\n\n\u2022 cause polmonari (62%):\n\n\u2022 polmonite \u2022 SDRA \u2022 esacerbazione di BPCO \u2022 asma \u2022 shock settico, coinfezione batterica, insufficienza multiorgano (15%); \u2022 cause cardiovascolari (12%):\n\n\u2022 arresto cardiaco \u2022 insufficienza cardiaca\n\nIn uno studio prospettico osservazionale tra l'aprile e l'agosto del 2009 [16] , sono stati studiati 168 casi gravi. L'et\u00e0 media di questi pazienti era di 32 anni e il 30% era costituito da minatori. La mortalit\u00e0 globale in questi pazienti a 28 giorni era del 14% (9,5-20,7%). Su 50 bambini, solo quattro sono deceduti (8%). Si riscontra, nei diabetici, un rischio di ricovero tre volte superiore (odds ratio [OR] = 3,10) e di rianimazione quattro volte superiore (OR = 4,29) [23] .\n\nGli inibitori della neuraminidasi (INA) sono stati somministrati a 152 pazienti (91%) e degli antibiotici a 166 pazienti (99%). La prova clinica di una polmonite batterica secondaria \u00e8 stata ottenuta in 41 casi (24%), di cui 18 infettati da S. aureus e cinque da S. pneumoniae. La mortalit\u00e0 globale in questi pazienti a 90 giorni era del 17%.\n\nIn Messico [24] Uno studio osservazionale [25] in sei ospedali tra il marzo e il giugno del 2009 ha censito 5 029 casi, di cui 97 fatali e documentati (19%).\n\nA 60 giorni, 24 pazienti erano deceduti (41%). Dopo aver eliminato i pazienti deceduti prima di avere ricevuto un INA, il trattamento ha permesso di aumentare la sopravvivenza nel gruppo trattato (OR = 8,5), il che sembra in accordo con altri studi [26] .\n\nDal giugno all'agosto del 2009, in Australia e in Nuova Zelanda, sono stati censiti 722 pazienti con infezione da influenza A (H1N1) confermata [17] . Il 93% di essi aveva meno di 65 anni e il 9% era costituito da donne gravide, mentre esse costituiscono solo l'1% della popolazione generale. Il maggior numero di ricoveri in rianimazione \u00e8 stato realizzato nei pazienti nella fascia d'et\u00e0 tra i 25 e i 49 anni. Circa la met\u00e0 dei pazienti ha presentato una SDRA o una polmonite virale. Il tasso di mortalit\u00e0 era del 14%. In analisi multivariata, risultavano tre fattori indipendenti di mortalit\u00e0 in ospedale:\n\n\u2022 la ventilazione meccanica invasiva (OR = 5,51); \u2022 le comorbilit\u00e0 preesistenti (OR = 2,56); \u2022 l'et\u00e0 avanzata (OR = 1,02 all'anno).\n\nUno studio si \u00e8 incentrato sui primi 32 pazienti adulti ricoverati in rianimazione tra il giugno e il luglio del 2009 [27] . L'et\u00e0 mediana era di 36 anni, la met\u00e0 dei pazienti aveva tra i 18 e i 40 anni e solo un paziente aveva pi\u00f9 di 65 anni. Il 91% presentava una polmonite virale primitiva, il 6% un'esacerbazione della malattia respiratoria e il 3% una polmonite batterica secondaria a S. pneumoniae. Il tasso di insuccesso della ventilazione non invasiva era elevato (> 75%), motivando l'intubazione tracheale molto rapidamente [27] . [3] . Routinariamente, questi due test sono i pi\u00f9 utilizzati, per la loro semplicit\u00e0 di utilizzo, la loro riproducibilit\u00e0 e la rapidit\u00e0 dei risultati (circa 30 minuti). I pazienti con segni clinici compatibili con un'infezione da virus pandemico A (H1N1) e con un test di diagnosi rapida negativo devono essere trattati empiricamente in base al sospetto clinico, soprattutto se sono portatori di comorbilit\u00e0 e a rischio di complicanze. A titolo d'esempio, un'equipe australiana ha realizzato in 21 pazienti colpiti da influenza A (H1N1) nel 2009, che richiedevano una ventilazione meccanica, un test di diagnosi rapida su campioni nasali e degli escreati: solo il 25% dei prelievi \u00e8 stato positivo; analogamente, soltanto il 25% dei pazienti testati \u00e8 risultato positivo con la tecnica di immunofluorescenza diretta su campioni bronchiali. Tuttavia, con la tecnica di RT-PCR, dei campioni delle vie aeree alte e basse sono risultati positivi rispettivamente nell'81% e nel 100% dei casi [28] . Cos\u00ec, per aumentare la sensibilit\u00e0 della diagnosi laboratoristica, sono disponibili dei metodi di RT-PCR o di isolamento virale, ma devono essere migliorati [20] . In pazienti sotto ventilazione meccanica, devono essere realizzate prioritariamente le aspirazioni tracheali. Dei prelievi ripetuti consentono di aumentare la sensibilit\u00e0 dell'esame diagnostico, agevolano la comprensione della cinetica virale e permettono di diagnosticare eventuali resistenze agli antivirali [20] .\n\nLe lattato deidrogenasi (LDH) sono quasi sempre aumentate [25] . La maggioranza dei pazienti non presenta iperleucocitosi; due terzi di essi presentano, addirittura, una linfopenia [15, 16, 25, 27] .\n\nUn aumento della creatina fosfochinasi (CPK) \u00e8 abituale in questi pazienti affetti da influenza A (H1N1). Nei pazienti di rianimazione, un terzo aveva un tasso anomalo di CPK, con un tasso mediano di 999 UI l -1 (51-6 572 UI l -1 ) [10] .\n\nIn Australia, durante l'inverno 2009-2010, i tassi di PCT e di CRP al ricovero in rianimazione erano confrontati tra due gruppi di pazienti: un gruppo affetto da polmonite batterica comunitaria e un gruppo affetto da polmonite influenzale A (H1N1) [29] . La misurazione della PCT potrebbe potenzialmente contribuire a discriminare un'infezione grave batterica e influenzale delle vie respiratorie basse, ma in maniera meno efficace rispetto alla CRP. Dei valori bassi di PCT, particolarmente quando sono associati a valori bassi di CRP, rendono poco probabile la diagnosi di infezione batterica, sola o associata al virus influenzale. In associazione, dei tassi di PCT superiori a 0,8 ng ml -1 e di CRP superiori a 200 mg l -1 hanno una sensibilit\u00e0 del 100%, una specificit\u00e0 del 94%, un valore predittivo negativo del 100% e un valore EMC -Anestesia-Rianimazione I -36-983-L-10 predittivo positivo del 90% per diagnosticare una polmonite batterica. Inoltre, in questo studio, dei tassi elevati di PCT erano associati a una prognosi pi\u00f9 sfavorevole. Tuttavia, questo studio era retrospettivo e la dimensione del campione era limitata a soltanto 25 pazienti. In una revisione della letteratura [24] , la PCT e la CRP erano entrambe aumentate nella maggioranza dei pazienti. Combinato alla clinica, l'utilizzo di tali bioindicatori permetterebbe di differire l'instaurazione di una terapia antibiotica.\n\nPer quanto riguarda i dati radiologici, la radiografia toracica era anomala in tre quarti dei casi, con un infiltrato interstiziale o alveolare bilaterale predominante alle basi [24] . \n\nAntivirali Il trattamento antivirale precoce \u00e8 consigliato nelle forme gravi (grado C).\n\nSi attribuiscono alla NA tre ruoli [30] : \u2022 essa facilita la penetrazione, attraverso le mucine, nel tratto respiratorio superiore e, quindi, favorisce l'infettivit\u00e0 del virus [31] ; \u2022 essa permette la liberazione del virus fuori dalla cellula infettata per invadere nuove cellule [31] ; \u2022 essa impedisce l'aggregazione dei virioni di recente formazione per potenziare l'infezione di nuove cellule [32] . Nell'influenza stagionale, l'oseltamivir (Tamiflu \u00ae ) \u00e8 utilizzato a titolo curativo per via orale, meno di 48 ore e di preferenza entro 12 ore dopo l'inizio dei sintomi. L'oseltamivir, un profarmaco, \u00e8 rapidamente trasformato in un metabolita attivo, il carbossilato di oseltamivir (OC), che \u00e8, allora, distribuito ai siti potenzialmente infetti (biodisponibilit\u00e0 dell'80% circa) [33, 34] . Questo farmaco \u00e8 somministrato in due dosi quotidiane alla posologia di 75 mg per gli adulti e di 30-75 mg per i bambini (2-3 mg/kg, massimo 75 mg) per almeno cinque giorni. Escreto soprattutto per via renale, \u00e8 opportuno aggiustare i dosaggi in funzione della clearance della creatinina, se questa \u00e8 compresa tra 10 ml min -1 e 30 ml min -1 [34] . Non \u00e8 necessario alcun adattamento terapeutico in caso di insufficienza epatica.\n\n\u00c8 stato confermato molto presto dall'OMS che il virus pandemico A (H1N1) era sensibile ai due INA, oseltamivir e zanamivir (Relenza \u00ae ) e resistente all'amantadina (Mantadix \u00ae ) e alla rimantadina (Flumadin \u00ae , Roflual \u00ae ) (inibitori della proteina 2 del nucleocapside virale) [30] . Le prime raccomandazioni si sono incentrate su un trattamento precoce e sistematico di tutti i pazienti che presentano delle forme gravi. La posologia poteva, allora, essere aumentata a 150 mg per due volte al giorno ed essere prolungata fino a dieci giorni in caso di risposta insufficiente. L'oseltamivir \u00e8 stato raccomandato in prima intenzione riservando lo zanamivir ai casi di resistenza all'oseltamivir. La gestione delle forme gravi pu\u00f2 basarsi anche sull'utilizzo degli INA per via endovenosa: zanamivir, 600 mg due volte al giorno per 5-10 giorni, in autorizzazione temporanea di utilizzo (ATU) o peramivir (Emergency Use Authorization negli Stati Uniti). Dato che il zanamivir endovenoso \u00e8 disponibile solo in quantit\u00e0 limitate, esso \u00e8 stato riservato ai pazienti che presentano delle forme gravi e che non rispondono a un trattamento con oseltamivir oppure non in grado di ricevere la sua forma orale [30] . In effetti, il zanamivir ha una scarsa biodisponibilit\u00e0 per via orale (2%) e la sua somministrazione si fa, dunque, per inalazione; tuttavia, questa via limita il suo utilizzo in rianimazione nei pazienti sotto ventilazione meccanica, in quanto il lattosio contenuto nel suo eccipiente rischia di ostruire i condotti dei ventilatori [20] . Solo il 10-20% della dose inalata \u00e8 assorbito per via sistemica, da cui la scarsa distribuzione di questo farmaco agli organi extrapolmonari. Le dosi standard sono di 10 mg due volte al giorno a scopo curativo. Questi dosaggi sono adeguati per evitare un rischio di broncospasmo, che controindica questo farmaco nei pazienti asmatici o affetti da BPCO. Sono in corso degli studi clinici di fase I per studiare il zanamivir endovenoso.\n\nPer quanto riguarda l'efficacia di questi antivirali, non esiste alcuno studio randomizzato nei pazienti ricoverati, ma uno studio prospettico osservazionale in 327 pazienti canadesi ricoverati con influenza stagionale confermata ha mostrato una riduzione del rischio di mortalit\u00e0 (OR = 0,21) [10] . Essi permettono anche di ridurre la durata del ricovero [30] . Esistono pochi dati relativi all'assorbimento degli antivirali e alla loro efficacia in rianimazione, quando sono somministrati tramite sonda gastrica [35] .\n\nIn linea generale, l'OMS non consiglia l'utilizzo degli antivirali in profilassi. Un'alternativa alla profilassi postesposizione \u00e8 un trattamento precoce fin dalla comparsa dei primi sintomi [3] .\n\nD'altra parte, l'OMS ha allertato i medici su due situazioni a rischio di emergenza di resistenza all'oseltamivir [3] :\n\n\u2022 dopo un trattamento profilattico postesposizione in pazienti che sviluppano in seguito un'influenza; \u2022 in pazienti immunodepressi gravi che hanno ricevuto oseltamivir in maniera prolungata ma che avrebbero ancora una replicazione virale attiva. Sono stati segnalati casi sporadici di virus A (H1N1) del 2009 resistenti agli INA. Questi virus erano tutti resistenti all'oseltamivir ma sensibili allo zanamivir. Nella maggior parte dei casi, non si \u00e8 avuta una trasmissione interpersonale e questi virus non presentano una maggiore virulenza. Tuttavia, dei virus resistenti all'oseltamivir sono stati isolati in pazienti non trattati a Hong-Kong [36] , in Danimarca e in Giappone [30] , il che suggerisce che i virus resistenti potrebbero comunque trasmettersi.\n\n\u00c8 fondamentale anche proseguire lo sviluppo di molecole attive sui virus influenzali. Nuovi INA sono in corso di valutazione, come il peramivir (per via intramuscolare). Corticosteroidi L'OMS non consiglia la terapia corticosteroidea, tranne che per le forme gravi con shock settico e insufficienza surrenalica grave. Nello studio \u00abCortiflu\u00bb in rianimazione, 28 pazienti affetti da una polmonite virale A (H1N1) ricevevano o un placebo o un protocollo regressivo di idrocortisone: la terapia corticosteroidea ha migliorato la sopravvivenza nei pazienti che richiedevano una ventilazione (OR = 0,31) [37] . Tuttavia, lo scarso numero di soggetti non permette di concludere per una stretta efficacia dei corticosteroidi.\n\nPeraltro, \u00e8 importante utilizzare i corticosteroidi per via sistemica con cautela nel trattamento delle malattie respiratorie virali: l'utilizzo precoce di corticosteroidi potrebbe prolungare la replicazione virale nelle polmoniti atipiche come la SARS (severe acute respiratory syndrome) [38] e l'infezione influenzale (H3N2) [39] . In queste patologie, una terapia corticosteroidea prolungata potrebbe attivare anche un'aspergillosi invasiva [40] . Analogamente, l'utilizzo di corticosteroidi per via sistemica nel quadro di un'esacerbazione di una BPCO su un'infezione influenzale A (H1N1) potrebbe prolungare potenzialmente l'escrezione virale [30] .\n\nLa ventilazione meccanica \u00e8 un fattore di cronicizzazione della lesione polmonare nel corso della SDRA [41] , da cui lo sviluppo del concetto di ventilazione protettrice [42] : l'ECMO permette di porre a riposo il sistema respiratorio e di limitare i volobarotraumi polmonari. La SDRA grave fa ormai parte delle sue indicazioni riconosciute [43] . Diversi studi hanno tentato di dimostrarne l'interesse: lo studio CESAR riporta dei tassi di sopravvivenza che superano il 50%, ma le ECMO erano attuate molto precocemente in soggetti ventilati soltanto da alcuni giorni [44] . In effetti, occorre ricordare che l'interesse dell'ECMO \u00e8 stato dimostrato quando essa \u00e8 istituita nei primi giorni della SDRA (meno di 5 giorni di evoluzione) e, pi\u00f9 particolarmente, in pazienti che non hanno altre insufficienze di organi principali, eccetto l'insufficienza respiratoria [24, 44] .\n\nDal giugno all'agosto del 2009, in Australia e in Nuova Zelanda [45] , un terzo dei pazienti ricoverati in rianimazione e sotto ventilazione meccanica \u00e8 stato posto sotto ECMO. Il tasso di mortalit\u00e0 era del 21% al termine del periodo dello studio. Ora, il tasso di mortalit\u00e0 delle SDRA che erano state trattate con ECMO in un registro internazionale si situa tra il 30% e il 48% [46] . Tuttavia, molti pazienti erano ancora ricoverati in rianimazione al termine dello studio, il che pu\u00f2 spiegare un tasso di mortalit\u00e0 cos\u00ec basso.\n\n\u2022 La terapia corticosteroidea non \u00e8 raccomandata tranne che per le forme gravi con shock settico e insufficienza surrenalica grave. \u2022 L'ECMO sembra essere un trattamento interessante, se \u00e8 istituita precocemente (meno di 5 giorni di evoluzione della SDRA) da un'equipe esperta.\n\nUna migliore conoscenza della replicazione virale ha anche permesso di prendere in considerazione nuovi bersagli terapeutici come gli inibitori della polimerasi virale o dell'adesione virale [30] .\n\nIl T-705 (favipiravir) \u00e8 un inibitore della polimerasi virale efficace sui virus influenzali A, B e C e su altri virus a RNA quali i virus delle febbri emorragiche [47] . Un'altra molecola in grado di separare i recettori presenti sulla superficie delle cellule epiteliali per prevenire l'adesione dei virus influenzali \u00e8 stata valutata nel topo e ha mostrato una buona efficacia nella profilassi come nel trattamento curativo [48] .\n\nL'influenza aviaria ha avuto un tasso di mortalit\u00e0 tra il 71% e il 100%, malgrado il trattamento con l'oseltamivir [49] . Una delle altre possibilit\u00e0 terapeutiche \u00e8 la somministrazione di anticorpi antinfluenzali provenienti da pazienti che sono guariti da un'infezione da virus dell'influenza. In una metanalisi di studi condotti durante il periodo dell'influenza spagnola (1918) (1919) (1920) (1921) (1922) (1923) (1924) (1925) , era stata riscontrata una riduzione del 21% della mortalit\u00e0 [10] . Oggi, dei sopravvissuti dell'influenza del 1918-1919 producono ancora degli anticorpi efficaci contro il virus (H1N1).\n\nLe statine hanno delle propriet\u00e0 antinfiammatorie e immunomodulatrici. Queste molecole sono, quindi, state proposte come terapia potenziale e profilattica delle influenze pandemiche; ci\u00f2 si basa su studi osservazionali con un aumento del tasso di sopravvivenza nei pazienti che ricevono delle statine e che sviluppano delle sepsi o delle polmoniti [50] . In topi infettati dai virus (H5N1), (H3N2) e (H1N1), una miscela di statina e caffeina ha migliorato le lesioni polmonari e ha inibito la replicazione virale ed \u00e8 stata efficace quanto il trattamento con oseltamivir e ribavirina [51] . Sono necessari altri studi per confermare l'interesse delle statine in questa indicazione.\n\nFin dall'inizio della gestione ospedaliera di un paziente, \u00e8 opportuno attuare alcune misure di protezione, oltre alle precauzioni standard. Le misure di base dell'isolamento \u00abAria\u00bb sono: \u2022 l'isolamento del paziente in una stanza individuale con la porta chiusa, idealmente una stanza a pressione negativa; \u2022 l'uso di una maschera di protezione respiratoria FFP2 per ogni curante che entra nella stanza; \u2022 l'uso della maschera chirurgica da parte del paziente se esce dalla sua stanza. Le maschere FFP (filtering facepiece particles) fungono da protezione contro le fini particelle e varie malattie (i virus influenzali come l'influenza aviaria, l'influenza A [H1N1] e la SRAS o contro la tubercolosi). Si valuta la loro efficacia in funzione del tasso di filtrazione e del tasso di perdita verso l'interno. Per le FFP2, la percentuale di filtrazione degli aerosol \u00e8 del 94% minimo e la percentuale di perdita verso l'interno \u00e8 dell'8% al massimo.\n\nPer quanto riguarda l'isolamento \u00abdi contatto\u00bb, dei guanti monouso non sterili devono essere indossati per ogni contatto con il paziente. Questi guanti devono essere rimossi prima di uscire dalla stanza e devono essere gettati nei contenitori idonei.\n\nGli avvisi \u00abIsolamento tipo aria\u00bb e \u00abIsolamento di contatto\u00bb devono essere posti sulla porta della stanza.\n\nPrevenzione della contaminazione attraverso un isolamento respiratorio e di contatto \u2022 Isolamento del paziente in una stanza individuale, con la porta chiusa \u2022 Uso di una maschera di protezione FFP2 e di guanti monouso non sterili da parte dei sanitari \u2022 Uso della maschera chirurgica da parte del paziente, se esce dalla sua stanza\n\nSecondo i dati epidemiologici dell'InVS, la distribuzione dei virus nella popolazione generale ha permesso l'individuazione di 1 963 virus influenzali differenti dall'inizio del monitoraggio: \u2022 54% di virus influenzali A (40% H1N1, 6% H3N2, 8% non tipizzati); \u2022 45,7% di virus influenzali di tipo B; \u2022 0,3% di virus influenzali di tipo C.\n\nA livello antigenico, i virus A (H1N1) erano sensibili agli INA. Sono stati evidenziati solo tre casi di virus A (H1N1) resistenti all'oseltamivir in pazienti immunodepressi e trattati con oseltamivir. Settecentodiciannove casi gravi sono stati ricoverati in rianimazione, con un tasso di mortalit\u00e0 del 15%: \u2022 il 56% dei casi gravi era da virus A (H1N1); \u2022 il 71% aveva un'et\u00e0 compresa tra i 15 e i 64 anni; \u2022 il 37% non aveva fattori di rischio evidenziati; \u2022 il 41% presentava i fattori di rischio indicati dalle raccomandazioni vaccinali; \u2022 il 91% dei casi gravi non era stato vaccinato; \u2022 l'82% aveva avuto un trattamento antivirale dopo 48 ore.\n\nI fattori di gravit\u00e0 riscontrati erano, nel 64% dei casi, una SDRA, nel 10% dei casi con ricorso a un'ECMO.\n\nA livello mondiale, il 73% dei virus influenzali era di tipo A e il 27% di tipo B. Tra i tipi A, il 96% era H1N1 e il 4% era H3N2.\n\nDopo una rassegna epidemiologica dei vari paesi del mondo della pandemia influenzale del virus A (H1N1) del 2009-2010, circa il 20% dei pazienti ospedalizzati ha presentato delle forme gravi che richiedevano un trasferimento in rianimazione. Questi pazienti avevano un'et\u00e0 mediana di 30 anni ed erano suddivisi in maniera uguale tra i sessi, con meno del 10% di donne gravide. Si osservava, in questi pazienti, un 80% di comorbilit\u00e0, essenzialmente delle malattie cardiorespiratorie e un'obesit\u00e0; da cui l'interesse di una campagna di vaccinazione in questi pazienti fragilizzati. Il tempo mediano tra la comparsa della sindrome influenzale e il trasferimento in rianimazione era di un giorno. La durata mediana di soggiorno in rianimazione era dell'ordine di 11 giorni. Circa il 70% dei pazienti ha richiesto una ventilazione meccanica la cui durata mediana era di dieci giorni. Per quanto riguarda le terapie antinfettive, oltre il 95% dei pazienti ha ricevuto un trattamento antivirale e oltre il 95% un trattamento antibiotico, per un 20% soltanto di infezioni batteriche documentate riscontrate, principalmente da S. pneumoniae e da S. aureus. La mortalit\u00e0 globale a 28 giorni era dell'ordine del 17%. Il tempo mediano tra la comparsa della sindrome influenzale e il decesso era di 14 giorni. Fra questi decessi, la maggior parte dei pazienti aveva ricevuto un trattamento antivirale, ma non sempre nelle prime 48 ore, il che appare chiaramente come fattore di prognosi infausta.\n\nL'influenza resta, quindi, una malattia infettiva dal tasso di morbimortalit\u00e0 elevato, per la quale la ricerca terapeutica rimane molto attiva."}