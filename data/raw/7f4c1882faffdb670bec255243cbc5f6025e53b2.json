{"title": "Disidratazione acuta da gastroenterite nei lattanti", "body": "Disidratazione acuta da gastroenterite nei lattanti bambini al di sotto dei 5 anni (circa 800 000 decessi nel 2010), dietro alle polmoniti e davanti alla malaria [1] . Studi epidemiologici hanno identificato i cinque agenti patogeni pi\u00f9 comuni in questa fascia d'et\u00e0 in diverse regioni del globo (rotavirus, shigella, Escherichia coli enterotossigeni, Cryptosporidium ed E. coli enteropatogeni) e consentono un migliore orientamento delle misure di prevenzione e dei trattamenti pi\u00f9 adatti [2, 3] . I rotavirus sono, da soli, responsabili di pi\u00f9 della met\u00e0 dei decessi per diarrea nei bambini sotto i 5 anni (0,5 milioni circa) [4] . Gli sforzi dell'Organizzazione Mondiale della Sanit\u00e0 (OMS), che, dal 1975, sono incentrati sulla promozione e sulla diffusione di soluzioni reidratanti a livello comunitario, sulla formazione degli operatori di sanit\u00e0 pubblica e, dagli anni 90, sul miglioramento delle condizioni sanitarie, hanno permesso di ottenere dei risultati impressionanti, anche se rimangono insufficienti [5] . Infatti, durante il decennio 2000-2010, mentre la popolazione infantile \u00e8 aumentata, la mortalit\u00e0 generale dei bambini sotto i 5 anni sarebbe diminuita del 26% (9,6 milioni di morti nel 2000 rispetto a 7,6 milioni nel 2010). Durante lo stesso periodo, il numero di disidratazioni fatali \u00e8 diminuito nelle stesse proporzioni [1] . Nei paesi con un livello sanitario elevato, la mortalit\u00e0 per diarrea e disidratazione \u00e8, ovviamente, molto minore, ma \u00e8 inaccettabile nei paesi in cui le capacit\u00e0 di prevenzione e di trattamento sono importanti. Il numero di morti per disidratazione in Francia \u00e8, attualmente, di 8-20 all'anno. In questi paesi, si tratta anche di ridurre la morbilit\u00e0 di questa malattia, le cui conseguenze maggiori sono di sottoporre il sistema sanitario pediatrico a tensioni molto importanti nel periodo epidemico e di generare un alto costo economico per la societ\u00e0.\n\nLe GEA colpiscono soprattutto i bambini dai 6 ai 24 mesi, con una predominanza stagionale (picco da gennaio a marzo in Francia). Sono soprattutto virali, causate da molti virus (norovirus, enterovirus, adenovirus, coronavirus, astrovirus, calicivirus), ma i rotavirus sono gli agenti pi\u00f9 spesso responsabili, in particolare le forme pi\u00f9 gravi (oltre la met\u00e0 dei casi di ricovero in ospedale) [6] [7] [8] . La frequenza della diarrea \u00e8 elevata, stimata, nella fascia 0-3 anni, tra 0,5 e 1,9 episodi per anno e per bambino in Europa, contro 2,9-4,5 nei paesi in via di sviluppo [3, 6] ; cos\u00ec, le GEA sono responsabili, in Francia, del 7,9% di tutti i passaggi al Pronto Soccorso dei bambini di et\u00e0 inferiore ai 5 anni, ma di un terzo di questi passaggi durante le epidemie [7] . In Europa, causano dallo 0,5% al 10% di tutti i ricoveri secondo i paesi, ma pi\u00f9 della met\u00e0 dei ricoveri ospedalieri nel periodo epidemico [7, 8] . Anche le conseguenze economiche sono molto importanti, a causa dei costi medici diretti (legati principalmente alle cure ambulatoriali, in Pronto Soccorso e in ospedale), ma anche dei costi indiretti, legati specialmente all'assenteismo parentale durante la fase acuta della malattia. In Francia, il costo annuale diretto delle sole GEA da rotavirus \u00e8 stato stimato tra i 26 e i 40 milioni di euro ed esse sarebbero responsabili di pi\u00f9 di 500 000 giorni di assenza per malattia all'anno [8, 9] .\n\nIl rischio di disidratazione \u00e8 legato, prima di tutto, alla giovanissima et\u00e0 (meno di 12 mesi e, soprattutto, meno di 6 mesi), a causa della somma di molteplici fattori: \u2022 una proporzione corporea di acqua pi\u00f9 elevata che nell'adulto; questa rappresenta l'80% del peso corporeo alla nascita e il 60% verso l'et\u00e0 di 1 anno e raggiunge dal 45% al 60% nell'et\u00e0 adulta, a seconda dell'et\u00e0 e del sesso; \u2022 una distribuzione sfavorevole di questa acqua corporea, poich\u00e9 lo spazio extracellulare rappresenta il 45% del peso corporeo nel neonato e, poi, \u00e8 inferiore o uguale al 23% in et\u00e0 adulta; \u2022 un tasso di ricambio della componente liquida dell'organismo molto pi\u00f9 veloce (25% nelle 24 ore alla nascita, mentre \u00e8 solo del 6% nell'adulto); \u2022 un potere di concentrazione del rene pi\u00f9 limitato (gradiente corticomidollare insufficiente per l'inefficacia delle pompe al cloro dell'ansa di Henle); \u2022 la dipendenza dall'esterno per gli apporti idrici.\n\nQuesti diversi fattori contribuiscono alla rapida insorgenza di un grave deficit di liquidi nel lattante e spiegano che potrebbe perdere in poche ore pi\u00f9 del 10% del suo peso durante una GEA o un colpo di calore, per esempio.\n\nUna componente importante della strategia terapeutica contro una diarrea acuta si basa sulla valutazione della gravit\u00e0 della disidratazione. Una sottostima del deficit di liquidi pu\u00f2 provocare una reidratazione insufficiente e/o inadeguata e portare ad acidosi, insufficienza renale o, anche, shock ipovolemico fatale, mentre una sovrastima del deficit di liquidi pu\u00f2 portare a un trattamento per eccesso (per esempio, un'ospedalizzazione inappropriata o prolungata, un'infusione inutile con le sue possibili complicanze e un aumento della spesa sanitaria). La gravit\u00e0 della disidratazione dipende dall'importanza del deficit idrosodico ma anche dalla velocit\u00e0 di installazione, e la sua valutazione \u00e8 molto difficile in pratica.\n\n\u00c8 opportuno precisare la frequenza, il volume e la durata della diarrea e del vomito. Si ammette che il rischio di disidratazione aumenta con la giovane et\u00e0 (meno di 6 mesi) e con la frequenza delle scariche (pi\u00f9 di otto al giorno) e del vomito (pi\u00f9 di due o quattro al giorno). Il valore informativo dei diversi dati dell'anamnesi non \u00e8 stato molto analizzato, ma va sottolineato che la persistenza dell'uso dei biberon e di una diuresi rende improbabile l'esistenza di una disidratazione significativa, mentre la scomparsa delle lacrime \u00e8 correlata con l'ospedalizzazione [10] .\n\nLe informazioni sulla forma delle feci e sulla presenza di sangue orientano la diagnosi eziologica e gli eventuali esami necessari. Una storia di diarrea nelle persone vicine, inclusi i fratelli e le sorelle o gli altri bambini nella scuola materna, sono elementi per una possibile epidemia.\n\nIl criterio di riferimento per individuare una disidratazione acuta \u00e8 la misura della perdita di peso, espressa in percentuale e definita come la differenza tra il peso appena prima della malattia e il peso nella fase acuta della malattia, diviso il peso appena prima della malattia. Anche se la valutazione della perdita di peso \u00e8 molto utile, \u00e8 un parametro raramente sfruttabile in pratica, per la mancanza di un peso recente prima della malattia acuta all'origine della disidratazione. Cos\u00ec, solo il 21% dei pazienti di et\u00e0 compresa tra 1 mese e 2 anni \u00e8 stato pesato negli otto giorni precedenti la visita al Pronto Soccorso nella serie di Pruvost et al. [11] . Quindi, questi sono segni e sintomi clinici differenti che sono, il pi\u00f9 delle volte, utilizzati per confermare la diagnosi di disidratazione e per valutarne la gravit\u00e0.\n\nLa misura del tempo di riempimento capillare (TRC) deve essere eseguita secondo un metodo standardizzato. Deve essere realizzata in un bambino calmo, dopo una pressione di cinque secondi sulla superficie palmare dell'estremit\u00e0 del dito indice, con la mano allo stesso livello del cuore, o sull'unghia del pollice o, ancora, sullo sterno nel neonato [12] . Un TRC normale \u00e8 inferiore o uguale a tre secondi, ma la sua interpretazione deve tenere conto della temperatura ambientale [13] , dal momento che il TRC \u00e8 significativamente allungato quando la temperatura ambientale \u00e8 inferiore ai 20 \u2022 C. L'allungamento del TRC sembra essere il segno pi\u00f9 significativo nella diagnosi della disidratazione superiore al 5% nelle revisioni sistematiche di vari segni clinici e biologici presentati in letteratura [13] [14] [15] . Le prestazioni di questo test sono state migliorate Tabella 1. Punteggio dell'Organizzazione Mondiale della Sanit\u00e0 [21] .\n\nPi\u00f9 di due segni di questa colonna: disidratazione tra il 5% e il 10% con metodi di misurazione automatizzati. La videografia digitale non invasiva, chiamata digitally measured capillary-refill time, quindi, consentirebbe una migliore individuazione delle disidratazioni del 5% e pi\u00f9 in una coorte di 83 bambini con GEA [16] .\n\nLa misura della plica cutanea periferica dovrebbe essere fatta al fianco, all'altezza dell'ombelico, sul lato opposto della posizione dell'esaminatore, pizzicando la plica cutanea tra il pollice e l'indice e misurando il tempo di scomparsa. La persistenza della plica cutanea riflette la diminuzione dell'elasticit\u00e0 della pelle e del tessuto sottocutaneo secondaria a una diminuzione del suo contenuto d'acqua. Questo \u00e8 un fattore che contribuisce alla diagnosi di disidratazione, specialmente quando il metodo di misura \u00e8 standardizzato, ma la misura non \u00e8 facile nei lattanti con pannicolo adiposo spesso; in pi\u00f9, un'alterazione dell'elasticit\u00e0 della pelle non \u00e8 specifica e pu\u00f2 essere ritrovata nel corso di una malnutrizione.\n\nLa secchezza delle mucose si ricerca passando il dito sulla mucosa orale (e non sulla lingua, spesso secca in un lattante febbrile e polipneico). L'assenza di questo segno aiuta a eliminare una grave disidratazione, come la presenza di lacrime.\n\nDiversi studi hanno dimostrato che, a causa delle scarse sensibilit\u00e0 e specificit\u00e0, nessun segno clinico o biologico di disidratazione era, da solo, sufficientemente discriminante per valutare lo stato di idratazione di un bambino; inoltre, dopo gli anni 90, molti autori hanno proposto di associare diversi di questi segni per stimare con maggiore precisione il grado di disidratazione [13] [14] [15] 17] . Sono stati proposti molti punteggi; alcuni hanno mantenuto la distinzione dei tre gradi di disidratazione (lieve: 3-5%, moderata: 6-9% e grave: 10% o pi\u00f9) proposti dall'Accademia americana di pediatria nel 1996 [18] , mentre altri hanno preferito semplificare in due categorie (lieve e moderata: 3-9% e grave: 10% e pi\u00f9) [6, [19] [20] [21] , dal momento che la distinzione clinica fra disidratazione lieve e moderata appare a molti spesso difficile da fare nella pratica. I tre punteggi, quello dell'OMS, quello del Center for Disease Control and Prevention (CDC) di Atlanta e la Clinical Dehydration Scale (CDS) sono descritti qui.\n\nEsso fornisce una stima della gravit\u00e0 della disidratazione basata su quattro sintomi correlati in modo indipendente all'esistenza di una disidratazione: un TRC di pi\u00f9 di due secondi, una secchezza delle mucose, un'assenza di lacrime e un'alterazione dell'aspetto generale (Tabella 1). L'associazione di almeno due di questi sintomi \u00e8 correlata a una disidratazione di almeno il 5% del peso corporeo [21] . Anche se non \u00e8 stato validato, il suo utilizzo \u00e8 raccomandato dall'OMS nei paesi in via di sviluppo per i bambini da 1 mese a 5 anni ed \u00e8 stato approvato dalla World Association of Gastroenterology.\n\n\u00c8 stato approvato dall'Accademia americana di pediatria e dal College degli urgentisti americani, ma contiene 12 elementi, cosa che lo rende di utilizzo meno facile per il triage in Pronto Soccorso (Tabella 2) [19] . Inoltre, non \u00e8 convalidato.\n\nIl punteggio pi\u00f9 utilizzato negli studi clinici condotti in paesi a elevato tenore di vita \u00e8 il CDS. Ha solo quattro item valutati da 0 a 2 (stato generale, condizione dei bulbi oculari e delle mucose delle guance e presenza o assenza di lacrime). Anche se validato in una popolazione di bambini di 1-36 mesi [22] [23] [24] , la sua performance \u00e8 ancora insufficiente per un uso individuale che permetta di guidare l'approccio terapeutico nella pratica clinica [25] .\n\nDisidratazione acuta da gastroenterite nei lattanti Contributo degli esami aggiuntivi L'ecografia \u00e8 stata recentemente proposta per valutare un'ipovolemia, con una capacit\u00e0 di rilevamento di una disidratazione grave (a partire dal 10%) migliore del punteggio dell'OMS. Il criterio utilizzato \u00e8 stato un rapporto tra la vena cava inferiore/aorta inferiore a 0,8, la cui sensibilit\u00e0 era dell'86%-93% e la cui specificit\u00e0 era del 56%-59% [26, 27] .\n\nLe prove di laboratorio sono generalmente considerate non necessarie per la diagnosi della disidratazione e raramente sono utili per guidare la condotta di reidratazione [6, [18] [19] [20] . Secondo gli studi, il parametro biologico pi\u00f9 significativo era un tasso di bicarbonati inferiore a 15 o 17 mmol/l [28, 29] .\n\nTuttavia, in caso di disidratazione grave che giustifica una reidratazione endovenosa, le prove di laboratorio sono indispensabili [6, [18] [19] [20] ; mirano a cercare le anomalie idroelettrolitiche associate, a valutare l'equilibrio acido-base e a specificare il tipo di disidratazione (glicemia con elettroliti, urea, creatininemia e osmolalit\u00e0). Sono utili anche in caso di incertezza diagnostica (malattia chirurgica addominale o sindrome emolitica e uremica) o di fronte a quadri clinici insoliti [6, 18] .\n\nIl corretto orientamento del bambino \u00e8 fondamentale ma difficile. Si basa sull'et\u00e0 del bambino (inferiore ai 6 mesi), sull'importanza dei disturbi digestivi (pi\u00f9 di otto scariche diarroiche al giorno e/o pi\u00f9 di quattro episodi di vomito al giorno), sull'esistenza o meno di un disidratazione e sulla sua importanza [6, 14] . \u00c8 fondamentale riconoscere uno shock per correggere rapidamente l'ipovolemia ed evitare la progressione verso un'insufficienza multiorgano. I segni cardinali sono: tachicardia, polipnea, scarsa perfusione periferica e disturbi della coscienza. Nelle forme meno gravi, bisogna anche valutare eventuali difficolt\u00e0 nella presa in carico al domicilio (grado di comprensione dei genitori, condizioni socioeconomiche precarie, possibilit\u00e0 di monitoraggio ravvicinato) e, infine, l'esistenza di comorbilit\u00e0 (storia di prematurit\u00e0, sindrome dell'intestino corto, ileostomia, insufficienza renale, ecc.) [6] .\n\nI bambini ad alto rischio di sviluppare una disidratazione (et\u00e0 inferiore ai 3 mesi, pi\u00f9 di otto scariche diarroiche al giorno e/o pi\u00f9 di quattro episodi di vomito al giorno) devono essere attentamente monitorati in un'unit\u00e0 di ospedalizzazione d'urgenza di breve durata per un periodo di almeno quattro ore, per garantire l'efficacia della reidratazione [6, 20] . Il ritorno a casa si concorda in funzione dei seguenti elementi:\n\n\u2022 la buona tollerabilit\u00e0 della terapia di reidratazione per via orale e l'assenza di vomito; \u2022 una reidratazione considerata sufficiente, valutata sullo stato clinico e sul riacquisto del peso; \u2022 la capacit\u00e0 dei genitori di continuare la reidratazione a casa; \u2022 la possibilit\u00e0 di un follow-up per telefono o di visite del medico curante al domicilio.\n\nIl ricovero in ospedale \u00e8 necessario: \u2022 se ci sono segni di gravit\u00e0: stato di shock, disturbi della coscienza o solo disidratazione superiore o pari al 10%; \u2022 se vi \u00e8 incertezza diagnostica (per esempio, la sindrome emolitica e uremica, possibile patologia chirurgica); \u2022 in caso di impossibilit\u00e0 o insuccesso di una reidratazione per via enterale; \u2022 se vi \u00e8 un substrato a rischio (fibrosi cistica, diabete, HIV, ecc.); \u2022 quando l'ambiente socioculturale non assicura le semplici misure terapeutiche e il monitoraggio affidabile a casa [6, 19, 20] .\n\nDi fronte a una disidratazione acuta infantile, il primo obiettivo terapeutico nelle disidratazioni gravi \u00e8 di correggere l'ipovolemia attraverso una rapida espansione dello spazio extracellulare che permette di ripristinare una perfusione tissutale normale, soprattutto cerebrale e renale; nelle forme moderate o minime, l'assunzione orale di soluti di reidratazione orale (ORS) di solito \u00e8 sufficiente. Il secondo obiettivo terapeutico \u00e8 di ridurre al minimo il rischio di malnutrizione, ripristinando rapidamente gli apporti energetici normali.\n\nNei paesi con un alto livello sanitario, le GEA sono uno dei motivi pi\u00f9 comuni per la consultazione d'urgenza e la loro gestione \u00e8 ben codificata grazie a numerose raccomandazioni [6, [18] [19] [20] [21] , la cui qualit\u00e0 \u00e8 considerata da soddisfacente a eccellente [30] .\n\nDovrebbe essere preferita per qualsiasi disidratazione inferiore al 10% (Fig. 1) .\n\nLa reidratazione per via orale \u00e8 il trattamento di prima linea raccomandato per la disidratazione inferiore al 10% [6, [18] [19] [20] [21] . I principali benefici della reidratazione attraverso la via orale sono provati da molto tempo [31, 32] e sono i seguenti:\n\n\u2022 stabilire rapidamente il trattamento e proseguirlo a casa;\n\n\u2022 evitare procedure dolorose, come l'inserimento di un'infusione endovenosa; \u2022 ridurre i costi sanitari.\n\nTuttavia, la durata del soggiorno in caso di emergenza o l'incidenza di complicanze come le convulsioni e un'ipo-o ipernatriemia non sono stati considerati differenti nella metanalisi pi\u00f9 recente Cochrane [32] . Nella stessa revisione, un ileo paralitico era statisticamente pi\u00f9 frequente nei due studi che non ne facevano un criterio di esclusione degli ORS (tra i 18 studi analizzati), ma questo rischio \u00e8 stato giudicato sufficientemente basso da non rimettere in discussione il primato della reidratazione orale.\n\nSi raccomanda di lasciare bere il bambino, se pu\u00f2 bere correttamente e se la disidratazione \u00e8 inferiore al 5%. Nelle disidratazioni moderate (tra il 5% e il 9%) o in caso di vomito, si raccomanda inizialmente di fare bere al bambino piccole quantit\u00e0 a intervalli molto ravvicinati, se la sua condizione \u00e8 stabile e se il suo stato di coscienza lo permette, per controllare la tolleranza digestiva. Si suggerisce, nella letteratura, di iniziare con dei volumi nell'ordine di 5 ml ogni due minuti durante i primi dieci minuti e poi, gradualmente, di aumentare la quantit\u00e0 somministrata, per esempio di somministrare dei volumi di 10 ml ogni 5 minuti durante i 20 minuti seguenti e, poi, di 20 ml ogni 10-15 minuti durante i 30 minuti seguenti [18, 19] . In assenza di vomito, i quantitativi possono essere aumentati rapidamente, riducendo la frequenza delle somministrazioni e lasciando il bambino libero di bere a volont\u00e0 e di regolarsi da solo in base ai suoi bisogni. Grandi quantit\u00e0 possono essere assorbite nel corso delle prime 24 ore, pari o superiori ai 200 ml/kg al giorno. Questa modalit\u00e0 di reidratazione presuppone che il genitore o il caregiver del bambino possa assumersi questo compito. L'alimentazione non deve essere interrotta per pi\u00f9 di sei ore al massimo e devono essere offerti gli apporti dietetici adeguati all'et\u00e0. Una volta che il bambino \u00e8 reidratato, pu\u00f2 alimentarsi da solo con gli apporti dietetici adeguati alla sua et\u00e0. In caso di vomito, si consiglia di attendere da 15 a 30 minuti prima di riprendere la terapia di reidratazione per via orale [18, 19] .\n\nLa seconda possibilit\u00e0 \u00e8 la reidratazione attraverso il sondino nasogastrico. Questa possibilit\u00e0, citata semplicemente nelle raccomandazioni pi\u00f9 vecchie [18, 19] , \u00e8 dettagliata bene nelle raccomandazioni pi\u00f9 recenti [6, 19, 33] . Non vi \u00e8 alcun motivo per proporla sistematicamente in prima intenzione, ma, nel 5% degli insuccessi di una reidratazione orale ben condotta [32] , si consigliadi utilizzare un sondino gastrico. L'analisi di studi che utilizzano la reidratazione enteralecon il sondino nasogastrico ha confermato un'efficacia e una sicurezza della via enterale almeno identiche a quelle della via venosa, con meno complicanze (il 2% di flebite nei bambini perfusi) e costi minori [6, 20, 33, 34] . Il fallimento del posizionamento di un sondino nasogastrico era molto pi\u00f9 raro (4%) rispetto alle difficolt\u00e0 di perfusione periferica (il 61% richiede diversi tentativi di posizionamento di un catetere breve 22 o 24 G) [35] . Infine, anche se questa indicazione non pu\u00f2 essere consigliata nei casi pi\u00f9 gravi, la reidratazione con il sondino nasogastrico pu\u00f2 essere utile per i bambini molto difficili da perfondere [36] .\n\nL'OMS e il Fondo delle Nazioni Unite per l'Infanzia (UNICEF) hanno promosso gli ORS nel 1975 e li raccomandando come primo mezzo di lotta contro la diarrea. Da allora, hanno notevolmente contribuito a ridurre la mortalit\u00e0 per diarrea nei paesi in via di sviluppo, cosa che ha portato a consacrarli come la pi\u00f9 importante innovazione terapeutica del XX secolo. Gli ORS sono composti principalmente da acqua, zucchero, sodio, potassio e da un sale alcalino. Il glucosio facilita l'assorbimento intestinale di sodio e, quindi, di acqua, riducendo vomito. Consente anche un apporto energetico minimale, migliorando l'accettabilit\u00e0 della soluzione da parte del bambino. La composizione degli ORS si \u00e8 evoluta: il primo aveva un'osmolarit\u00e0 elevata (330 mOsm/l) con 90 mmol/l di sodio ed era pi\u00f9 adatto al trattamento del colera; nel 2002, l'OMS ha raccomandato che l'osmolarit\u00e0 fosse ridotta a 245 mOsm/l, con 75 mmol/l di sodio, poi la Societ\u00e0 Europea di Gastroenterologia Pediatrica e Nutrizione (ESPGAN) ha proposto, per i bambini europei, l'utilizzo di una soluzione contenente solo 60 mmol/l di sodio, mentre, negli Stati Uniti, la maggior parte delle soluzioni disponibili aveva un'osmolarit\u00e0 vicina a 250 mOsm/l, con 45-50 mmol/l di sodio [6, 18] . In Francia, i soluti commercializzati hanno un'osmolarit\u00e0 compresa tra 225 e 250 mOsm/l (Tabella 3) e sono ricostituiti nella stessa maniera (una bustina ogni 200 ml di acqua). Questi soluti ipo-osmolari permettono di provocare meno vomito e di diminuire il volume delle scariche e il ricorso alla reidratazione per via endovenosa [6, 20, 33] . La tolleranza pu\u00f2 anche essere migliorata proponendo ORS rinfrescati [37] .\n\nNei lattanti, la reidratazione \u00e8 basata sull'uso dei soli ORS. Tutte le altre bevande (acqua e zucchero, acqua pura, bibite tra cui la Coca-Cola \u00ae o bevande per gli sportivi) non sono adatte perch\u00e9 forniscono o poco o niente sodio o troppo zucchero.\n\nLa quantit\u00e0 di soluto da somministrare durante le prime ore \u00e8 quella del deficit liquido valutato: questo deficit (in litri) \u00e8 uguale EMC -Urgenze I -24-305-A-10 Disidratazione acuta da gastroenterite nei lattanti Tabella 3. Composizione di diverse soluzioni per la reidratazione orale (ORS) disponibili nel mese di febbraio 2014 (espressa per litro di ORS). alla perdita di peso recente, se questa pu\u00f2 essere quantificata. Nella maggior parte dei casi, non potendo disporre di un peso di riferimento recente, si ricorre al peso di ammissione (in kg) moltiplicato per la percentuale stimata di disidratazione. Per esempio, una disidratazione dell'8% in un lattante di 6 kg porta a somministrare con un sondino nasogastrico 480 ml di soluzione di reidratazione orale in quattro ore (120 ml/h). Per semplificare la gestione, alcune raccomandazioni propongono dei volumi di reidratazione standardizzati: 50 ml/kg se la disidratazione \u00e8 inferiore al 5% e 100 ml/kg se la disidratazione \u00e8 compresa tra il 5% e il 10% [18] . Una volta corretta la disidratazione, gli apporti dei liquidi tengono conto dei bisogni di manutenzione quotidiana e di eventuali perdite anomale persistenti (10 ml/kg per ogni scarica, 2 ml/kg per ogni vomito) [19] . La velocit\u00e0 di correzione delle disidratazioni da moderate a gravi varia a seconda delle raccomandazioni: \u00e8 tra le 3 e le 4 ore per il CDC, di 4 ore per l'Accademia americana di pediatria e di 6 ore per le Linee Guida australiane [6, [18] [19] [20] 38] , ma pochi studi hanno valutato rigorosamente l'interesse di una reidratazione pi\u00f9 o meno rapida.\n\nIn assenza di shock, i vantaggi teorici che ci si aspetterebbe da una correzione \"aggressiva\" dell'ipovolemia sono una normalizzazione della concentrazione di ormone antidiuretico pi\u00f9 rapida di quanto non farebbe una reidratazione pi\u00f9 lenta o utilizzando una soluzione salina ipotonica [39] . Una volta recuperata la regolazione renale, l'eccesso di acqua e di sodio extracellulare pu\u00f2 essere escreto nelle urine, riducendo, cos\u00ec, il rischio di disequilibrio idroelettrolitico secondario. Una correzione \"aggressiva\" dovrebbe anche migliorare la perfusione digestiva e la tolleranza di una rialimentazione precoce.\n\nIl successo della reidratazione \u00e8 apprezzato grazie alla scomparsa dei segni clinici di disidratazione e al riacquisto del peso, dal momento che l'assenza di gonfiore addominale potrebbe indicare un terzo settore, e alla buona tollerabilit\u00e0 della terapia di reidratazione per via orale senza vomito (il rifiuto di bere non \u00e8, di per s\u00e9, un fallimento, perch\u00e9 \u00e8 possibile e anche consigliato reidratare con sondino nasogastrico).\n\nLa reidratazione per via endovenosa deve essere effettuata in caso di insuccesso, o di controindicazioni della via enterale [6, 20, 33] . Queste sono rare e riguardano meno del 10% dei bambini:\n\n\u2022 qualsiasi disidratazione grave (superiore al 10%); in questa situazione, si tratta di una controindicazione temporanea: questi bambini dovrebbero ricevere prima di tutto una reidratazione endovenosa (o intraossea), ma, poi, non appena possono bere di nuovo, pu\u00f2 essere utilizzata la via orale [6, 19, 20] ; \u2022 in caso di stato di shock, di disturbi della coscienza o di sospetto di una patologia chirurgica [6, [18] [19] [20] .\n\nIn presenza di uno shock ipovolemico, un'espansione volemica di 20 ml/kg di NaCl allo 0,9% o di Ringer lattato viene effettuata con una pompa o una siringa spinta a mano il pi\u00f9 velocemente possibile, come consentito dalla via d'accesso. Un'espansione volemica di 40 ml/kg, a volte di pi\u00f9, pu\u00f2 essere necessaria e i boli sono rinnovati fino a diminuire la tachicardia, a standardizzare il tempo di riempimento cutaneo, a far regredire le striature, a normalizzare la pressione arteriosa (se ipotensione) e a migliorare lo stato di coscienza.\n\nDopo aver corretto lo stato di shock o in assenza di segni di shock, la soluzione utilizzata deve essere salina isotonica per evitare il rischio di iponatriemia [40] . Non vi sono dati che mostrano la superiorit\u00e0 di una soluzione isotonica cristalloide rispetto a un'altra; il NaCl allo 0,9% rimane il pi\u00f9 utilizzato, ma l'acidosi ipercloremica secondaria che viene indotta non \u00e8 pi\u00f9 vista come banale e giustifica il fatto di preferire delle soluzioni pi\u00f9 povere di cloro come il Ringer lattato [41, 42] .\n\nLa quantit\u00e0 di soluto da somministrare tiene conto del deficit di acqua (peso corporeo \u00d7 percentuale stimata di disidratazione, necessit\u00e0 di manutenzione giornaliera ed eventuali perdite anomale persistenti [scariche, vomito]), ma bisogna tenere conto del fatto che i medici tendono a sopravvalutare l'importanza della disidratazione [13, 20] .\n\nIl soluto utilizzato comprende sempre la soluzione di glucosio al 5% o al 10% e del potassio (almeno 20 mmol/l di cloruro di potassio e, pi\u00f9 spesso, 40 mmol/l, non appena riprende la diuresi).\n\nLa velocit\u00e0 di infusione proposta varia secondo gli autori; alcuni hanno proposto per la prima ora una reidratazione aggressiva di 50-60 ml/kg di soluzione fisiologica anzich\u00e9 20 ml/kg [43] [44] [45] . La mancanza di benefici clinici e i potenziali rischi di tale reidratazione portano a proporre di evitare di reidratare troppo rapidamente in assenza di segni di basso flusso; sembra ragionevole mantenere un portata di reidratazione inferiore o uguale a 20 ml/kg all'ora [33] . Nella fase successiva, alcuni propongono di correggere la met\u00e0 del deficit idrico nelle prime otto ore e altri propongono un flusso costante nelle 24 ore [46] . Al di l\u00e0 di queste differenze di strategia, va sottolineato che la procedura di reidratazione endovenosa deve essere particolarmente attenta perch\u00e9 si tratta di una forma grave, in quanto il trattamento stesso pu\u00f2 causare delle complicanze. La velocit\u00e0 di infusione non deve essere prescritta per 24 ore, ma spesso deve essere aggiustata in funzione della regressione dei segni clinici di disidratazione, della persistenza o meno di feci acquose e di vomito, dell'evoluzione del peso ed eventualmente dei parametri biologici.\n\nUna disidratazione iponatriemica (Na < 130 mmol/l) si verifica quando le perdite di sodio sono maggiori rispetto alle perdite di acqua o quando la reidratazione iniziale comprendeva grandi quantit\u00e0 di acqua pura. Il supporto terapeutico raccomanda generalmente di utilizzare NaCl allo 0,9% arricchito di glucosio al 5% e potassio (almeno 20 mmol/l) nelle prime 12 ore, poi di NaCl allo 0,45% nelle 24 ore seguenti, per correggere il deficit idrosodico [46] . Un dosaggio della natriuresi \u00e8 essenziale per garantire la risposta renale e non ignorare un'insufficienza surrenalica.\n\nUna disidratazione ipernatriemica (Na > 150 mmol/l) si verifica quando le perdite sono ipotoniche, vale a dire quando le perdite di acqua sono superiori alle perdite di sodio. L'ipertonicit\u00e0 del compartimento extracellulare causa una diminuzione nel contenuto di acqua nelle cellule, per ripristinare la stessa tonicit\u00e0 dei due mezzi. Di fronte a una situazione di ipertonia nel plasma, il cervello \u00e8 l'unico organo in grado di proteggersi, producendo \"osmoli idiogeniche\", la cui produzione, come l'eliminazione, \u00e8 lenta, cosa che giustifica che la fase di correzione di un'ipernatriemia sia abbastanza lunga. L'obiettivo raccomandato \u00e8 di eseguire la reidratazione orale in 12 ore invece che in 4 ore.\n\nQuando la via orale \u00e8 controindicata e deve essere utilizzata la via endovenosa, si raccomanda di non far diminuire il sodio nel siero oltre 1 mmol/l per ora, per evitare l'edema cerebrale. I soluti proposti sono abbastanza concentrati in NaCl (0,45% di NaCl o di 76 mmol/l) e arricchiti di glucosio al 5%. L'aggiunta di almeno 20 mmol/l di KCl quando esiste una diuresi rimane imperativa.\n\nRipristinare gli apporti energetici normali per ridurre al minimo il rischio di malnutrizione \u00e8 il secondo punto chiave della terapia delle diarree acute dei bambini. Si raccomanda di non interrompere l'allattamento al seno, anche durante la fase di reidratazione orale. I neonati allattati al seno dovrebbero ricevere l'allattamento al seno per tutte le volte e per tutto il tempo che vogliono per tutta la durata dell'episodio di diarrea.\n\nQuando il bambino \u00e8 abitualmente alimentato con un'alimentazione artificiale, questa pu\u00f2 essere interrotta durante la fase di reidratazione orale e ripresa da 4 a 6 ore dopo l'inizio della reidratazione. Le attuali raccomandazioni invitano a riprendere l'alimentazione con il latte artificiale solito, non diluito [6] . Esse si basano sul fatto che la grande maggioranza dei bambini pu\u00f2 continuare a essere alimentata con successo con un latte contenente lattosio. La revisione della letteratura condotta dal gruppo Cochrane [47] ha evidenziato una moderata riduzione della durata della diarrea (-18 ore) in caso di preclusione del lattosio e ha suggerito che questa misura potrebbe anche diminuire il tasso di fallimento della reidratazione orale. Tuttavia, gli autori chiamano questi risultati di bassa evidenza, a causa di una notevole eterogeneit\u00e0 dei risultati nei 16 studi analizzati (la durata media della diarrea nel gruppo che ha ricevuto il lattosio variava da 28,8 ore in uno studio finlandese a 230 ore in uno studio cinese). Questi limiti ci invitano a non rimettere in discussione la raccomandazione dell'ESPGAN del 2008, che non ritiene utile escludere sistematicamente il lattosio [6] . Tuttavia, nei casi specifici di lattanti con danni intestinali preesistenti, con malnutrizione grave o con una diarrea prolungata, un latte senza lattosio sembra appropriato [48] .\n\nLe raccomandazioni del trattamento delle GEA hanno valutato i vari farmaci inutili o non necessari e la mancanza di prove sufficienti della loro efficacia o del loro interesse nella pratica clinica [6, [18] [19] [20] . Se \u00e8 vero che le misure di reidratazione restano essenziali e non dovrebbero in nessun caso essere ritardate o danneggiate dalla prescrizione di farmaci, le revisioni della letteratura condotte nel 2013 dal gruppo Cochrane e dall'ESPGAN [33, 49] dovrebbero portare a modificare alcune raccomandazioni riguardanti i farmaci.\n\nViene ora dimostrato l'interesse per questo antiemetico, che ha permesso di ridurre il numero di ricorsi alla reidratazione per via endovenosa e al ricovero in ospedale, nonostante un aumento transitorio della diarrea che sembra comune [33, 49, 50] . Il rapporto rischio/beneficio appare favorevole, tanto pi\u00f9 che una singola dose \u00e8 sufficiente [33, 49] . La raccomandazione dell'EPSGAN del 2008, secondo la quale un antiemetico non dovrebbe essere usato di routine, resta valida, specialmente nei bambini in cui la diarrea \u00e8 il sintomo dominante. Tuttavia, sembra legittimo offrire questo trattamento ai bambini disidratati che vomitano molto e che, quindi, hanno un maggior rischio di fallimento della reidratazione per via enterale, per ridurre l'ospedalizzazione e le reidratazioni per via endovenosa [49, 50] . L'ondansetron \u00e8 gi\u00e0 ampiamente utilizzato in Nord America [51] ; \u00e8 ancora poco prescritto in Europa e non lo \u00e8 affatto in Francia (il 19% dei pediatri urgentisti belgi, svizzeri e olandesi ha detto che lo prescrive, ma non i pediatri francesi) [52] .\n\nUna recente metanalisi sull'efficacia del racecadotril, che copre oltre 1300 pazienti, ha trovato una riduzione della durata della diarrea e del numero di scariche intestinali, nei bambini sia trattati in ambulatorio che in ospedale [53] .\n\nDiverse metanalisi hanno dimostrato che alcuni probiotici possono ridurre la durata della diarrea, in particolare Lactobacillus GG e, in misura minore, Saccharomyces boulardii [33, 49] , ma i criteri di giudizio selezionati (durata della diarrea o numero di scariche diminuito) non sembrano sufficientemente convincenti per la maggior parte dei medici [33, 49, 52] .\n\nPer l'OMS e l'UNICEF, un supplemento di zinco \u00e8 parte integrante delle raccomandazioni per il trattamento della diarrea acuta per i bambini che vivono nei paesi in via di sviluppo, tra i quali la carenza di zinco \u00e8 comune [54] . Ma, nei paesi europei, dove la malnutrizione e la carenza di zinco sono rare, non vi \u00e8 alcuna prova del fatto che ci sarebbe stato un beneficio nella somministrazione di zinco [33, 49] . Le raccomandazioni dell'ESPGAN rimangono valide: anche se la supplementazione di zinco non ha un rischio particolare, non vi \u00e8 alcuna prova del suo interesse per i bambini europei, con l'eccezione dei pochi bambini malnutriti che dovrebbero logicamente beneficiarne (10 mg se et\u00e0 inferiore a 6 mesi e 20 mg oltre, per 10-14 giorni).\n\nMolte valutazioni delle pratiche hanno dimostrato che le raccomandazioni sono state applicate solo parzialmente.\n\nL'adesione dei pediatri urgentisti alla reidratazione orale di prima intenzione appare molto adeguata in Francia (sopra il 90%), come in altri paesi europei [9, 52] e molto meglio che in Nord America (76% in Canada e 47% negli Stati Uniti) [51] .\n\nL'ORS era l'unico soluto utilizzato per la reidratazione nel 91% dei casi in un'inchiesta europea, mentre era cos\u00ec solo nel 73% dei casi in Canada e nel 76% dei casi negli Stati Uniti [51, 52] .\n\nI pediatri urgentisti francesi, come i pediatri del Nord America, non avevano quasi mai usato un sondino nasogastrico in caso di insuccesso della reidratazione orale nelle disidratazioni lievi-moderate (3% dei casi), preferendo una reidratazione per via EMC -Urgenze I -24-305-A-10 Disidratazione acuta da gastroenterite nei lattanti endovenosa, mentre i pediatri belgi, svizzeri e olandesi hanno riferito di utilizzarlo nell'87% dei casi [37, 51, 55, 56] .\n\nMentre le raccomandazioni ritengono inutili gli esami complementari, una virologia delle feci \u00e8 stata richiesta in un quarto-un terzo dei casi dai pediatri urgentisti europei. Si noti che i pediatri francesi hanno richiesto pi\u00f9 spesso esami di laboratorio rispetto ai loro colleghi belgi, svizzeri od olandesi (elettroliti sierici: 92% contro il 48%, esame emocromocitometrico completo: 51% contro il 29%) [52] .\n\nI principali ostacoli alla realizzazione di tutte le raccomandazioni provengono dal prezzo degli ORS (in Nord America, ma non in Francia, dove sono rimborsabili dal 2003) e dalla misconoscenza dei genitori e dei professionisti [19] . Per esempio, diversi studi condotti in Nord America hanno dimostrato che i genitori preferiscono la reidratazione per via endovenosa, perch\u00e9 \u00e8 ritenuta pi\u00f9 efficace, pi\u00f9 facile da implementare e meno dolorosa rispetto a un sondino nasogastrico [55, 57] . Allo stesso modo, i professionisti (pediatri urgentisti, interni e infermieri) ingrandiscono i rischi di complicanze del posizionamento di un sondino nasogastrico, specialmente di falsa strada della sonda nella trachea o di epistassi [55] . Queste informazioni sottolineano il beneficio di programmi di formazione-azione mirati su alcuni aspetti della gestione terapeutica. Cos\u00ec, in Italia, un corso di formazione per due ore diretto ai medici ha permesso di ridurre molto le prescrizioni di esami microbiologici o di farmaci ritenuti inutili [58] ; nella Carolina del Nord (Stati Uniti), una formazione pi\u00f9 ambiziosa eseguita in una rete di assistenza ed elaborata dai lavoratori sul campo con il supporto degli universitari ha ridotto il numero di ricoveri per GEA quasi del 50% in tre anni [59] .\n\nDue vaccini orali viventi attenuati sono disponibili in Europa, uno monovalente (Rotarix) e l'altro pentavalente (RotaTeq). La \" Punti importanti \u2022 Gli ORS devono essere utilizzati in prima intenzione.\n\n\u2022 Gli ORS ipotonici, offerti ad libitum, dovrebbero essere preferiti.\n\n\u2022 La reidratazione orale deve essere veloce (in circa quattro ore).\n\n\u2022 Le perdite persistenti devono essere compensate da volumi supplementari di ORS (10 ml/kg per ogni scarica, 2 ml/kg per ogni episodio di vomito).\n\n\u2022 In caso di rifiuto di bere o di vomito persistente nonostante la reidratazione ben condotta, la via nasogastrica \u00e8 da preferire alla reidratazione per via endovenosa.\n\n\u2022 L'allattamento al seno non deve mai essere interrotto.\n\n\u2022 In caso di alimentazione artificiale, non bisogna diluire il latte e non \u00e8 necessario usare dei latti speciali.\n\n\u2022 Una rialimentazione normale (compresi i solidi) deve essere ripresa subito dopo la reidratazione (vale a dire dalla quarta alla sesta ora).\n\n\u2022 Ulteriori test complementari sono inutili in caso di disidratazione moderata.\n\n\u2022 Gli antibiotici non devono essere utilizzati nelle GEA abituali.\n\n\u2022 La vaccinazione contro il rotavirus deve essere completata all'et\u00e0 di 6 mesi. metanalisi di 41 studi di oltre 180 000 partecipanti ha chiaramente dimostrato i benefici della vaccinazione che previene almeno l'80% delle diarree gravi da rotavirus [4] . In studi pi\u00f9 recenti, questi due vaccini hanno diminuito il numero di ricoveri o di passaggi in Pronto Soccorso di oltre il 90%. Dal 2008, la vaccinazione contro il rotavirus nei lattanti di meno di 6 mesi \u00e8 stata fortemente raccomandata dalle societ\u00e0 europee di gastroenterologia e di malattie infettive pediatriche (ESPGAN/ESPID) [60] , dal momento che il rotavirus rimane la principale causa di diarrea grave con disidratazione nei bambini. In Francia, questa vaccinazione \u00e8 consigliata solo dalla fine del 2013 dal Consiglio Superiore di Sanit\u00e0 Pubblica, che ha rivisto la posizione che aveva adottato nel 2006 e nel 2010 di non raccomandare questa vaccinazione [61] . Tuttavia, il Consiglio Superiore di Sanit\u00e0 Pubblica richiede che i genitori siano chiaramente informati del rischio aumentato di invaginazione intestinale acuta nei sette giorni dopo la somministrazione della prima dose di vaccino. Infatti, gli studi sulla sicurezza dopo l'autorizzazione all'immissione in commercio (AIM) hanno confermato un eccesso di rischio di invaginazione intestinale acuta postvaccinale dell'ordine di uno-cinque casi su 100 000 bambini immunizzati [62, 63] .\n\nI vaccini, somministrati per via orale, possono essere cosomministrati precocemente con gli altri vaccini del calendario vaccinale. La prima dose deve essere somministrata tra le 6 e le 12 settimane di vita e l'insieme di tutte le dosi (due per Rotarix, tre per RotaTeq) deve essere somministrato entro l'et\u00e0 di 6 mesi."}