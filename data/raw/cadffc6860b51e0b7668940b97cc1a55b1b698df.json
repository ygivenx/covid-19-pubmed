{"title": "", "body": "La bronchiolite \u00e8 un'infezione respiratoria virale stagionale caratterizzata da un rialzo termico, da una rinite, da una tosse secca e da un disturbo respiratorio prevalentemente espiratorio in un lattante o in un bambino piccolo. L'assenza di rinite iniziale deve far dubitare della diagnosi di bronchiolite. Clinicamente, essa si accompagna a crepitii, subcrepitii o sibili, a volte udibili a distanza (wheezing). Il termine di bronchiolite deve essere riservato, per alcuni, al solo primo episodio clinico. \u00c8 l'infezione virale pi\u00f9 frequente del lattante. L'1-3% dei bambini colpiti \u00e8 ricoverato a causa del distress respiratorio. Si tratta della prima causa di ricovero del lattante di meno di 1 anno e i suoi costi sono notevoli [1] [2] [3] .\n\nI motivi della vulnerabilit\u00e0 dei neonati non sono conosciuti, a parte il piccolo diametro delle loro vie aeree. Il termine bronchiolite deriva dalla constatazione anatomopatologica dell'intensa reazione infiammatoria che interessa l'epitelio delle vie aeree.\n\nL'infezione virale \u00e8 soprattutto dovuta al virus respiratorio sinciziale (VRS) [4] . Prima dell'et\u00e0 di 2 anni, tutti i bambini hanno avuto un primo contatto con il VRS e la met\u00e0 di questi bambini \u00e8 stata contagiata in due riprese. Tuttavia, molti altri virus possono dare un quadro clinico di bronchiolite: rhinovirus, metapneumovirus [5] [6] [7] , bocavirus [8] , virus influenzale, virus parainfluenzale, picornavirus [9] , coronavirus, enterovirus e via dicendo. L'infezione da VRS compare per epidemia nella maggior parte dei paesi con una stagionalit\u00e0 autunno/inverno nei due emisferi [10] [11] [12] [13] . La rete sentinella ha permesso di descrivere nella regione \u00cele-de-France la cinetica dell'epidemia. Questa cinetica \u00e8 riproducibile da un anno all'altro. I primi casi di infezione da VRS sono notati gi\u00e0 a fine settembre. Il loro numero aumenta progressivamente a ottobre e a novembre. L'epidemia raggiunge il suo picco a fine novembre-inizio dicembre. Rimane stabile fino alle feste di Natale e, quindi, diminuisce rapidamente a inizio gennaio (Fig. 1) . In uno stesso paese, sono possibili alcune variazioni regionali in merito alla data di insorgenza dell'epidemia e alla sua durata ma, all'interno di una stessa regione, le curve epidemiche variano poco da un anno all'altro nella loro cronologia [14] . Negli Stati Uniti, il picco epidemico compare a fine dicembre. L'epidemia legata al metapneumovirus compare negli stessi periodi [6, 7, 15] , mentre le epidemie legate ai virus influenzale o parainfluenzale sono, in genere, spostate. La concordanza delle epidemie di VRS e di metapneumovirus spiega probabilmente le coinfezioni, mentre \u00e8 molto raro isolare simultaneamente in uno stesso paziente il VRS e un virus influenzale.\n\nLa met\u00e0 dei bambini nati nell'anno va incontro a un'infezione da VRS durante il primo inverno. L'1-3% dei lattanti al di sotto di 1 anno \u00e8 ricoverato in questa occasione, o per la gravit\u00e0 del distress respiratorio o in linea di principio in caso di appartenenza a un gruppo a rischio (et\u00e0 corretta inferiore a 6 settimane nell'ex prematuro, cardiopatia, deficit immunitario, malattia respiratoria sottostante). La mortalit\u00e0 \u00e8 molto bassa ma non \u00e8 uguale azero. Era dell'ordine di 1,8 per 100 000 nel 2000 nel Regno Unito [16] . I gruppi a rischio precedentemente citati, i bambini di basso peso alla nascita, quelli esposti al fumo oppure quelli che vivono in condizioni socioeconomiche sfavorevoli sono pi\u00f9 a rischio di sviluppare forme gravi e letali [17] .\n\nDiagnosi di bronchiolite [18, 19] La diagnosi di bronchiolite \u00e8 clinica. Dopo un contagio, favorito dalle metodiche della custodia in comunit\u00e0, l'incubazione \u00e8 di 2-8 giorni. L'infezione riguarda in un primo tempo le vie aeree superiori. La rinite dura 48 ore. La temperatura \u00e8 normale o poco elevata. In pi\u00f9 della met\u00e0 dei casi, l'infezione resta otorinolaringoiatrica (ORL). Negli altri casi, essa si diffonde alle vie aeree basse, cio\u00e8 intratoraciche. Tosse e, poi, fastidio respiratorio (polipnea e freno espiratorio) testimoniano questa estensione. La febbre \u00e8 abituale e poco elevata. Essa persiste 48 ore. Al di l\u00e0 di tale termine, deve far ricercare una sovrainfezione. Dei crepitii, dei subcrepitii e dei sibili fanno parte dei criteri diagnostici abituali in assenza di una definizione consensuale [20] . \u00c8 frequente che gli anglosassoni utilizzino indifferentemente il termine di acute lower respiratory tract infection e che raggruppino le bronchioliti, le infezioni dei bronchioli e le polmoniti virali [21, 22] . La fase di stato \u00e8 caratterizzata dal disturbo respiratorio essenzialmente espiratorio, che si prolunga per 5-10 giorni [23] . La tosse persiste per 3-4 settimane almeno. Lo stato di portatore virale e, quindi, la contagiosit\u00e0 possono essere molto prolungati e raggiungere 1 mese.\n\nLa valutazione della gravit\u00e0 \u00e8, prima di tutto, clinica. L'insufficienza respiratoria \u00e8 definita come la perdita della capacit\u00e0 del sistema respiratorio di mantenere una PaO 2 e una PaCO 2 normali. Essa si manifesta con una cianosi, una sudorazione e dei disturbi della coscienza. Il distress respiratorio \u00e8 una condizione clinica caratterizzata dalla presenza di segni di lotta: tirage intercostale e sottocostale, alitamento delle ali del naso e ondeggiamento toracoaddominale. La tollerabilit\u00e0 di questo distress respiratorio si pu\u00f2 valutare in base alla capacit\u00e0 del lattante di alimentarsi. Tollerato, il distress respiratorio non impedisce al bambino di bere in media almeno la met\u00e0 dei suoi biberon senza vomitare. Questa valutazione deve anche tenere conto della frequenza respiratoria e dell'et\u00e0 del bambino. La frequenza respiratoria non deve superare 60/min prima dell'et\u00e0 di 3 mesi, 50/min tra 3 e 6 mesi e 40/min oltre questo termine. La misura della saturazione \u00e8 un elemento di valutazione complementare che non deve sostituirsi alla valutazione dei segni di distress respiratorio e alla misura della frequenza respiratoria. Una saturazione al 100% in un lattante di 6 settimane che ha una frequenza respiratoria di 90/min non \u00e8 indicativa di un'evoluzione semplice, in quanto la polipnea importante richiede alcune misure terapeutiche prima che il bambino si esaurisca. Viceversa, la constatazione di saturazioni comprese tra il 92% e il 95% ha portato a dei ricoveri in ospedale quando i segni di lotta erano discreti e i bambini continuavano ad alimentarsi [24] . La differenza di PaO 2 tra delle saturazioni del 92% e del 94% \u00e8 minima e non basta a spiegare delle differenze dei tassi di ospedalizzazione. La misura della saturazione non \u00e8, quindi, il primo elemento di valutazione della tollerabilit\u00e0 di una bronchiolite [25] . Essa \u00e8 un elemento di monitoraggio di un bambino ossigenodipendente per valutare l'efficacia dell'ossigeno somministrato. \n\nLa radiografia del torace non \u00e8 sistematica [26] [27] [28] [29] e non \u00e8 utile alla diagnosi. Essa mostra una dilatazione del torace, delle strie ilifughe e, talvolta, delle opacit\u00e0 alveolari sistematizzate e un focolaio di retrazione o di addensamento. Queste immagini non hanno alcuna specificit\u00e0. Esse non forniscono elementi prognostici e non permettono di diagnosticare una sovrainfezione batterica, mentre si osserva che i neonati a cui \u00e8 stata realizzata una radiografia hanno, in genere, una prescrizione di antibiotici [30] . La radiografia \u00e8 giustificata in caso di cattiva tolleranza, per ricercare una complicanza: atelettasia, pneumotorace, pneumomediastino [31] o un focolaio, in caso di rialzo termico importante persistente.\n\nLa ricerca di virus avviene per immunofluorescenza o polymerase chain reaction (PCR) su prelievi nasofaringei. Essa non \u00e8 sistematica, poich\u00e9 il VRS \u00e8, in periodo epidemico, responsabile del 70-80% dei casi. \u00c8 utile per individuare i primi casi di un'epidemia attesa o meno; nel neonato o nel lattante molto piccolo e febbrile \u00e8 utile per confermare la non-prescrizione di una terapia antibiotica e per individuare e raggruppare i bambini VRS positivi in una stessa unit\u00e0 di assistenza per ridurre le infezioni nosocomiali; al di fuori del periodo epidemico del VRS, \u00e8 utile per identificare un virus (influenza) contro il quale esiste un trattamento specifico o nel quadro di studi epidemiologici [32] [33] [34] [35] . La frequenza delle coinfezioni da due virus (VRS e metapneumovirus) sarebbe dell'ordine del 10% [36, 37] . L'analisi microbiologica delle secrezioni nasofaringee permette di evidenziare delle coinfezioni virale-batterica [38, 39] . Queste coinfezioni potrebbero essere responsabili di forme pi\u00f9 gravi o pi\u00f9 prolungate [40, 41] . La riduzione della prescrizione di antibiotici e la prevenzione delle infezioni nosocomiali sono i soli risultati che si possano attendere da questi esami virali al di fuori di un lavoro epidemiologico predefinito.\n\nLe due principali complicanze sono le apnee e le sovrainfezioni batteriche.\n\nLe apnee possono essere ostruttive a causa delle secrezioni. Possono anche essere centrali, ma il loro meccanismo non \u00e8 stabilito. \u00c8 anche dimostrato che il chemoriflesso laringeo \u00e8 prolungato nei lattanti positivi al VRS rispetto ai lattanti negativi al VRS [42, 43] . Le apnee sono temute nei bambini di meno di 2 mesi e nei prematuri di meno di 48 settimane di et\u00e0 postconcezionale [44] . Esse sono, a volte, inaugurali dell'infezione da VRS.\n\nLe sovrainfezioni batteriche possono manifestarsi ad ogni et\u00e0 (Streptococcus pneumoniae, Haemophilus influenzae). Esse sono sospettate a causa della persistenza di una febbre oltre la 48 a ora. Devono essere documentate dalla presenza di una sindrome infiammatoria (iperleucocitosi a polinucleati neutrofili e innalzamento della proteina C reattiva [PCR] e della procalcitonina [PCT]). La radiografia del torace \u00e8 raramente determinante e i prelievi batteriologici delle secrezioni ottenute al momento delle sedute di fisioterapia non sono utili, in quanto non riflettono la flora delle secrezioni polmonari. Le sovrainfezioni devono essere sospettate anche in caso di un aggravamento clinico notevole e sono, di conseguenza, pi\u00f9 frequenti nelle popolazioni di bronchioliti ricoverate in rianimazione [45] .\n\nLe complicanze tipo pneumotorace, pneumomediastino (cfr. supra) e fratture costali [46, 47] sono sospettate in caso di aggravamento improvviso del distress respiratorio. La radiografia del torace consente la diagnosi.\n\nLa bronchiolite \u00e8 caratterizzata da un'infiammazione delle vie respiratorie, ma anche delle tube di Eustachio e dell'orecchio medio, da cui la frequenza delle otiti (virali) associate.\n\nAlcune complicanze sono in funzione dell'agente patogeno: miocardite [42, [48] [49] [50] ed encefalopatie [51, 52] . L'iponatriemia pu\u00f2 essere la conseguenza di una secrezione inappropriata di ormone antidiuretico o essere iatrogena (eccesso di perfusione di una soluzione ipotonica [53] ).\n\nDue fenomeni concorrono alla gravit\u00e0 dell'interessamento respiratorio. Si tratta, da una parte, di un intasamento bronchiale legato alla desquamazione (necrosi) dell'epitelio bronchiale a causa della replicazione virale e di un'ipersecrezione di muco, fenomeno comune a tutte le infezioni virali dell'albero respiratorio, mentre, dall'altra, si tratta di una cascata di fenomeni infiammatori (edema). La natura della reazione infiammatoria, cio\u00e8 le cellule attivate e i mediatori espressi, differisce a seconda dei virus, senza che esista necessariamente un parallelismo tra la natura dei fenomeni infiammatori e la gravit\u00e0 dell'episodio di bronchiolite. Sono coinvolti i linfociti T e B, i polinucleati neutrofili, gli eosinofili, delle citochine e dei leucotrieni [54, 55] . L'infezione da VRS \u00e8 caratterizzata da una stimolazione pi\u00f9 importante dei linfociti T2 e da una produzione di citochine, come si riscontra nell'asma. Dei polimorfismi dei geni delle interleuchine e delle citochine sarebbero associati a delle forme gravi [56] [57] [58] [59] . Il VRS persisterebbe nei neuroni che modulano la reattivit\u00e0 bronchiale [60] . L'immunit\u00e0 acquisita al momento di una primo-infezione non \u00e8 completa n\u00e9 duratura, cosa testimoniata dalla frequenza delle reinfezioni [61] .\n\n\u25a0 Prognosi a lungo termine \u00c8 difficile precisare la prognosi a lungo termine. Per alcuni, la comparsa di una bronchiolite durante il primo anno di vita sarebbe associata a un rischio pi\u00f9 elevato di episodi di respiro sibilante ricorrenti nel corso dei primi 10 anni di vita rispetto a dei controlli, ma questo primo episodio di bronchiolite non aumenterebbe il rischio di comparsa di un'ulteriore atopia cutanea [62] . Per altri, il solo fattore di rischio identificato per la comparsa di recidive di respiro sibilante \u00e8 la preesistenza di un'atopia familiare [63] . Sembra dunque che, per la maggior parte dei casi, un episodio unico di bronchiolite sia un evento isolato senza ulteriori conseguenze. La recidiva, in particolare durante il primo anno, e un'allergia familiare sono, tuttavia, dei fattori predittivi di insorgenza di un ulteriore asma, e il fumo materno \u00e8 associato a una modificazione delle funzioni respiratorie del bambino divenuto adulto [64, 65] . Questo rischio di comparsa di un asma nell'adolescenza potrebbe essere differente secondo il virus responsabile della bronchiolite [66] , come anche il rischio di bronchiolite obliterante, per ora descritto con il solo adenovirus [67] . \u00c8, comunque, difficile sapere se l'infezione virale induce un rischio di asma ulteriore o se alcuni fattori genetici che predispongono all'asma agevolino la comparsa dell'infezione virale e il primo episodio di bronchiolite [68, 69] .\n\n\u00c8 descritta un'alterazione delle prove funzionali respiratorie a lungo termine dopo un episodio di bronchiolite. Essa \u00e8 pi\u00f9 importante nei bambini asmatici ma non risparmia i pazienti non asmatici con un follow-up di pi\u00f9 di 5 anni dopo il primo episodio di bronchiolite [70] .\n\nLe procedure sono molteplici, le raccomandazioni delle societ\u00e0 scientifiche sono poco conosciute [71] e gli studi terapeutici sono inconcludenti in quanto sono eterogenei o includono numeri toppo modesti di pazienti o, a volte, perch\u00e9 il criterio di giudizio principale non \u00e8 pertinente [72] . La controversia persiste [73, 74] .\n\nI broncodilatatori non devono essere prescritti sistematicamente per un primo episodio di bronchiolite.\n\nI broncodilatatori beta2-mimetici (albuterolo, salbutamolo) e l'epinefrina sono stati utilizzati secondo protocolli multipli. I risultati sono eterogenei e, addirittura, discordanti da un lavoro all'altro. Nessuno modifica la durata e l'evoluzione dell'episodio di bronchiolite [75] [76] [77] . La metanalisi pubblicata nel 2006 non riscontrava alcun effetto sul tasso di ricovero, sul punteggio clinico e sulla durata della necessit\u00e0 di ossigeno. La durata minore dei sintomi per i pazienti non ricoverati poteva essere causata dall'inclusione di pazienti asmatici [78] . L'assenza di efficacia dei broncodilatatori non dipende dall'et\u00e0 [79] .\n\nI corticoidi sono largamente prescritti. In uno studio randomizzato multicentrico che includeva 600 lattanti di et\u00e0 dai 2 ai 12 mesi, il desametasone (1 mg/kg per via orale) contro placebo non modificava il tasso di ricovero, la frequenza respiratoria alla 4 a ora, la durata del ricovero e la comparsa di complicanze [80, 81] . In un lavoro controllato contro placebo, che ha reclutato 172 lattanti di et\u00e0 inferiore a 2 anni, una dose di desametasone (0,6 mg/kg) somministrata per via intramuscolare permetteva una regressione pi\u00f9 rapida del distress respiratorio e una minore durata della necessit\u00e0 di ossigeno e del ricovero in ospedale [82] . Questo risultato di uno studio monocentrico \u00e8, tuttavia, curioso, poich\u00e9 la durata media del ricovero in ospedale era insolitamente breve (13 ore). Alcuni riconoscono l'assenza di efficacia dimostrata dei corticoidi, ma continuano a consigliarne l'uso [83] .\n\nI corticoidi inalati non hanno un'efficacia dimostrata, sia sull'evoluzione dell'episodio acuto [84] sia sulla prevenzione delle recidive di episodi di respiro sibilante [85] .\n\nLe raccomandazioni pubblicate preconizzano dunque di non ricorrere sistematicamente ai broncodilatatori, di non proseguirli in assenza di un miglioramento clinico oggettivo e di non prescrivere dei corticoidi; esse sottolineano il beneficio marginale delgli antivirali specifici (ribavirina), l'inutilit\u00e0 degli antibiotici in assenza di una sovrainfezione batterica documentata e di controllare l'apporto idrico e calorico e la capacit\u00e0 del bambino di alimentarsi [86] [87] [88] [89] . Antitussigeni e mucolitici non hanno alcuna giustificazione e potrebbero essere deleteri [90] . Queste raccomandazioni insistono sul necessario controllo degli apporti idrici e calorici appropriati, cio\u00e8 adatti all'et\u00e0 del bambino, tenendo conto della polipnea e della febbre, sulla disostruzione regolare delle vie aeree superiori e sull'eliminazione del fumo.\n\nLa fisioterapia respiratoria \u00e8 una pratica francese. Essa \u00e8 realizzata secondo la tecnica di accelerazione del flusso espiratorio. Si basa, secondo i termini della consensus conference dell'ANAES, sulla constatazione di un miglioramento clinico e su un parere di esperti. Tuttavia, il suo interesse non \u00e8 dimostrato e le sue complicanze potenziali non sono anodine (fratture costali, pneumotorace, pneumomediastino) [91] . Essa non deve essere prescritta in modo sistematico. I primi risultati dello studio multicentrico francese terminato nella primavera del 2008 non dimostrano il suo interesse in una popolazione di lattanti ricoverati per un primo episodio di bronchiolite.\n\nSembra essenziale disporre di un protocollo di valutazione e di trattamento per armonizzare le pratiche all'interno di un'equipe e per poter giustificare le decisioni di ricovero o di ritorno al domicilio [92] [93] [94] [95] [96] .\n\nLe forme pi\u00f9 gravi (apnee, insufficienza respiratoria, pneumotorace, pneumomediastino, encefalopatia e miocardite) sono trattate nei servizi di rianimazione o nelle unit\u00e0 di terapia continua. Le modalit\u00e0 terapeutiche mirano a supplire alle funzioni insufficienti (ossigenoterapia con maschera a concentrazione elevata, ventilazione non invasiva, ventilazione assistita, drenaggio di un versamento pleurico, sostegno emodinamico, alimentazione enterale mediante alimentazione mediante sonda gastrica, ecc.) e non sono specifiche della bronchiolite [97] [98] [99] .\n\nLa grande maggioranza delle bronchioliti non \u00e8 ricoverata. L'evoluzione della bronchiolite si svolge in 5-10 giorni ed \u00e8 importante spiegare ai genitori le modalit\u00e0 di controllo a domicilio e i motivi di una nuova visita in caso di urgenza. La persistenza di un rialzo febbrile al di l\u00e0 della 48 a ora, il rifiuto del biberon o dei pasti inferiori al 50% della razione abituale, un vomito sistematico dopo i pasti, un bambino ipotonico oppure lagnoso in permanenza e delle modificazioni di carnagione (pallore, cianosi) devono portare a una visita d'urgenza. Pu\u00f2 rivelarsi necessario proporre dal primo momento questo controllo clinico per i lattanti pi\u00f9 giovani o in caso di difficolt\u00e0 familiari.\n\nLe prime misure sono il richiamo delle regole di igiene: lavaggio delle mani, uso di mascherine, ecc.\n\nIl trattamento preventivo farmacologico si basa sul palivizumab (Synagis \u00ae ), anticorpo monoclonale umanizzato tipo immunoglobulina G, specifico per il VRS. \u00c8 riservato ai bambini \" Punti importanti Indicazioni al ricovero \u2022 Et\u00e0 inferiore a 6 settimane \u2022 Prematurit\u00e0 ed et\u00e0 corretta inferiore a 3 mesi \u2022 Cardiopatia sottostante \u2022 Patologia polmonare cronica (mucoviscidosi, broncodisplasia) \u2022 Frequenza respiratoria superiore a 60/min \u2022 Apnee \u2022 Alimentazione insoddisfacente al biberon (il lattante assume meno della met\u00e0 dei biberon in media su tre biberon) o vomito dopo ogni biberon \u2022 Insufficienza respiratoria sospettata in presenza di: cianosi, sudori, disturbi di coscienza \u2022 Condizioni socioeconomiche o ambientali sfavorevoli che rendono aleatorio l'accesso alle cure I -24-310-D-20 \u00b6 Bronchiolite del lattante a rischio elevato di grave infezione da VRS a causa della loro et\u00e0 e della loro situazione cardiorespiratoria al momento dell'epidemia. La prescrizione \u00e8 riservata ai pediatri ospedalieri che seguono questi bambini [100] . Le indicazioni sono riassunte nella Tabella 1. Le indicazioni della Societ\u00e0 francese di pediatria del 14/1/2008 sono pi\u00f9 ampie (www.sfpediatrie.com). La somministrazione per via intramuscolare \u00e8 mensile. Essa inizia prima dell'epidemia ed \u00e8 proseguita fino al suo termine.\n\nLa bronchiolite \u00e8 un'infezione virale stagionale che interessa il bambino abitualmente al di sotto dei 2 anni. Il VRS \u00e8 il principale agente patogeno di queste epidemie. La diagnosi di bronchiolite \u00e8 clinica. La malattia dura 5-10 giorni. Le forme gravi sono la conseguenza del terreno e/o dell'ostruzione delle vie aeree intratoraciche per il volume delle secrezioni e per l'edema delle pareti bronchiali. Il trattamento \u00e8 sintomatico: mantenimento di un apporto calorico e idrico in funzione dell'et\u00e0 del bambino e monitoraggio della temperatura. Broncodilatatori beta2-mimetici e corticoidi non modificano l'evoluzione della bronchiolite. La fisioterapia respiratoria non deve essere sistematica. L'ulteriore prognosi \u00e8 eccellente quando non vi \u00e8 un terreno atopico associato.\n\n\u25a0 Riferimenti bibliografici Tabella 1. Indicazioni del Synagis \u00ae .\n\nCon una displasia broncopolmonare trattata nei 6 mesi che precedono l'insorgenza dell'epidemia con ventilazione meccanica e/o con ossigenoterapia prolungata e/o con farmacoterapia "}