{"title": "Encefalomielite acuta disseminata Parole chiave: Encefalomielite acuta disseminata; Postinfettivo; Encefalomielite perivenosa; Encefalomielite acuta disseminata ricorrente; Encefalomielite acuta disseminata multifasica; Sclerosi multipla", "body": "I criteri diagnostici dell'encefalomielite acuta disseminata (EMAD) non sono stati sempre ben definiti. In letteratura, per descrivere i pazienti con un'EMAD vengono usati diversi termini collegati a diverse caratteristiche di questa patologia. Cos\u00ec, i termini di \u00abencefalomielite postinfettiva\u00bb o \u00abpostvaccinale\u00bb sono utilizzati quando viene preso in considerazione il fattore scatenante. Quando si tratta delle caratteristiche istopatologiche e della distribuzione delle lesioni, l'EMAD \u00e8 chiamata acute perivascular myelinoclasia, encefalite perivenosa e vasculomielinopatia disseminata. Infine, i termini di \u00abencefalomielite acuta demielinizzante\u00bb, hyperergic encephalomyelitis, \u00abencefalite perivenosa postvaccinale\u00bb o \u00abdemielinizzazione postencefalite\u00bb sono utilizzati in riferimento ai meccanismi immunopatologici sottostanti.\n\nL'EMAD \u00e8 una patologia rara, descritta soprattutto nel bambino. Anche se, tipicamente, l'EMAD compare in seguito a un'infezione o una vaccinazione dopo un intervallo libero di alcuni giorni o settimane, rimane idiopatica in un quarto dei casi. I sintomi clinici sono multipli e non specifici. Essi associano un quadro di encefalopatia ad alcuni deficit neurologici focali. La risonanza magnetica (RM) rappresenta un elemento significativo della diagnosi. Una corretta diagnosi \u00e8 importante per due ragioni: da una parte a scopo prognostico (una volta completato l'episodio monofasico l'EMAD ha una prognosi piuttosto favorevole), dall'altra la strategia terapeutica \u00e8 specifica e presuppone che le diagnosi differenziali, tra cui la sclerosi multipla, siano state scartate. La distinzione tra EMAD e sclerosi multipla \u00e8 spesso difficile: a volte sola la prova del tempo la consente.\n\nL'EMAD \u00e8 pi\u00f9 frequente nel bambino a causa della pi\u00f9 alta frequenza delle vaccinazioni e dell'esposizione agli antigeni infettivi [3] [4] [5] [6] [7] [8] . Nel bambino la sua incidenza \u00e8 stimata pari a 0,8/ 100 000/anno [8] . Uno studio effettuato a San Diego in alcuni pazienti di meno di venti anni rivela un'incidenza di 0,4/ 100 000/anno [8] . Tra questi pazienti, il 5% aveva subito una vaccinazione nel mese precedente la comparsa dei sintomi e il 93% aveva presentato un'infezione nei 21 giorni precedenti. In uno studio pediatrico prospettico condotto per 3 anni in Germania, dal 1997 al 1999, l'incidenza dell'EMAD era di 0,07 all'anno per 100 000 bambini di meno di 16 anni. L'incidenza era maggiore nel sottogruppo di bambini di meno di 10 anni rispetto a quelli di 10-15 anni (0,09 vs 0,03 per 100 000 rispettivamente) [2] .\n\nContrariamente alla sclerosi multipla, non sembra esistere una preponderanza nelle donne [4, 8] . Due coorti pediatriche riferiscono, al contrario, una leggera predominanza dell'EMAD nei ragazzi con un sex-ratio maschio/femmina di 1,6 per 1 [6] e di 1,8 per 1 [9] . L'et\u00e0 media di comparsa nel bambino si situa tra i 5 e gli 8 anni [5, 7, 9, 10] . Una distribuzione stagionale in inverno e a primavera \u00e8 stata messa in evidenza in alcuni studi realizzati negli Stati Uniti [8] e in Iran [11] .\n\nNell'adulto l'incidenza esatta dell'EMAD non \u00e8 nota. Esistono poche coorti di EMAD nell'adulto. Schwarz, nel 2001 , in uno studio retrospettivo, riporta 40 casi di EMAD nell'adulto con un'et\u00e0 media di 33,5 anni e con una sex-ratio di 2,33 donne per 1 uomo [15] . Queste EMAD sono state incluse tra il 1988 e il 1999 nel reparto di neurologia dell'ospedale di neurologia di Heidelberg, in Germania. In uno studio retrospettivo condotto presso 13 centri francesi dal 1995 al 2005, De S\u00e8ze riporta 35 EMAD adulti la cui et\u00e0 media \u00e8 di 35,9 \u00b1 15,4 anni e la cui sex-ratio \u00e8 di 1,33 donne per 1 uomo [12] . La sola coorte prospettica di EMAD in alcuni adulti \u00e8 quella di Marchioni [16] . Sessanta pazienti, ricoverati in una delle tre cliniche neurologiche o di malattie infettive di Pavia e di Monza, in Italia, rispettano i criteri di EMAD nel periodo tra il gennaio 1996 e il dicembre 2001. La loro et\u00e0 media \u00e8 di 51 \u00b1 18,1 anni, con una sex-ratio di 1,3 donne per 1 uomo.\n\nTre quarti delle EMAD sono postinfettive o postvaccinali [5, 6, 9, 17] (Tabella 3) .\n\nIl tempo medio tra l'infezione e l'EMAD \u00e8 di 2-21 giorni. Le infezioni virali legate all'EMAD sono il morbillo, la parotite, la rosolia, la varicella, lo zoster, le infezioni legate al virus Epstein-Barr (EBV), al citomegalovirus (CMV), al virus herpes simplex (HSV), al virus dell'epatite A (HAV) e al virus Coxsackie [19] [20] [21] [22] . Diversi studi hanno valutato il rischio legato ad alcune infezioni virali. Cos\u00ec, l'EMAD insorge in un caso su 1 000 casi di morbillo, in un caso su 10 000 varicelle e in un caso su 500 rosolie. In termini di mortalit\u00e0 e di danni neurologici, questi erano pi\u00f9 bassi dopo una varicella o una rosolia che dopo un morbillo [23, 24] . Infezioni batteriche come quelle da Borrelia burgdorferi, da leptospire e da streptococco \u00df-emolitico del gruppo A sono associate a un rischio di encefalomielite e di polinevriti [25] [26] [27] [28] [29] . La causa principale di infezione batterica coinvolta nello sviluppo di EMAD \u00e8 il micoplasma [26] . Grazie ai progressi nella gestione delle malattie infettive gravi, la cui diagnosi \u00e8 pi\u00f9 facile, l'EMAD nei paesi sviluppati sembra pi\u00f9 frequente dopo infezioni non specifiche delle vie aeree superiori la cui eziologia \u00e8 ancora sconosciuta [28] [29] [30] .\n\nDati epidemiologici dell'encefalomielite acuta disseminata (EMAD) del bambino confrontati con quelli della sclerosi multipla pediatrica.\n\nSclerosi multipla [1] Et\u00e0 media di esordio 6,5 \u00b1 1,5 anni 13,7 \u00b1 2,4 anni Sex-ratio (donna/uomo) 1/1 2,78/1\n\nIncidenza media 0,07-0,4 su 100 000 [2] ?\n\nDati epidemiologici dell'encefalomielite acuta disseminata (EMAD) dell'adulto confrontati con quelli della sclerosi multipla dell'adulto.\n\nEMAD [12] Sclerosi multipla [13] Et\u00e0 media di esordio 35,9 \u00b1 15,4 anni 30 \u00b1 10 anni Sex-ratio (donna/uomo) 1,33/1 2/1 Incidenza media ? 4/100 000 all'anno [14] Tabella 3.\n\nEziologie delle EMAD (secondo [18] ). \n\nL'incidenza delle EMAD postvaccinali \u00e8 stimata tra 0,1 e 0,2/ 100 000 persone vaccinate [10] (Tabella 4). La loro frequenza \u00e8 diminuita da quando \u00e8 stata abbandonata la produzione di vaccini mediante colture su tessuti cerebrali. Cos\u00ec, per il vaccino antirabbico, quando era prodotto a partire da colture effettuate su cervello di coniglio, le complicanze di tipo EMAD erano di 1/400 vaccinazioni e di 1/600 contro 1/1 575 vaccinazioni per il vaccino tipo Semple. Anticorpi diretti contro gli antigeni della mielina sono riscontrabili nei pazienti che hanno sviluppato un'EMAD dopo la vaccinazione con il vaccino Semple attenuato vivo, prodotto su colture di tessuti del sistema nervoso di conigli o capre [32] . Una suscettibilit\u00e0 genetica spiega probabilmente il motivo per cui le complicanze encefalomielitiche si sviluppano solo in una minoranza dei pazienti che ricevono il vaccino antirabbico preparato su cervelli di conigli. Questa stessa differenza di suscettibilit\u00e0 genetica spiega perch\u00e9 alcuni individui sviluppano un'EMAD dopo un morbillo e altri no.\n\nLa frequenza di queste complicanze \u00e8 passata a 1/25 000 vaccinazioni con l'uso di vaccini antirabbici prodotti su embrioni di anatre. Pi\u00f9 recentemente, queste complicanze sono praticamente scomparse grazie al ricorso a vaccini prodotti a partire da cellule umane diploidi non neurali [32] [33] [34] [35] [36] [37] . Attualmente, le EMAD postvaccinali sono riscontrate dopo la vaccinazione contro il virus del morbillo, contro la parotite e contro la rosolia. L'incidenza \u00e8 di 0,1-0,2 su 100 000 vaccini vivi antimorbillo [10] , ossia molto inferiore al rischio di encefalomielite postinfettiva legato al morbillo stesso (superiore a 100 per 100 000) [38] .\n\nContrariamente alle lesioni della sclerosi multipla, che sono eterogenee in termini di et\u00e0 e di composizioni cellulari e che hanno quattro pattern anatomopatologici descritti da Lucchinetti [39] , le lesioni di EMAD sono quasi sempre di et\u00e0 similare e sono di un unico tipo [40] . Macroscopicamente, le lesioni di EMAD producono un edema cerebrale diffuso con impegno delle amigdale e dell'uncus [8] . Le lesioni di EMAD sono caratterizzate da aree di demielinizzazione perivenose a \u00abmanicotti\u00bb, infiltrazione di linfociti e di macrofagi. Sono anche visibili, a livello dei piccoli vasi della sostanza bianca e della sostanza grigia, un'iperemia, un edema endoteliale, pareti vascolari invase da cellule infiammatorie, un edema perivascolare ed emorragie. Quando le lesioni invecchiano, i macrofagi diventano pi\u00f9 numerosi e i linfociti si rarefanno. Negli stadi avanzati della malattia compaiono dei focolai di fibrosi fibrillare. In generale i danni assonali sono poco numerosi [41] .\n\nLa leucoencefalite emorragica acuta di Weston Hurst [42] \u00e8 una variante dell'EMAD con demielinizzazione rapidamente progressiva, spesso fulminante, con emorragia e infiammazione della sostanza bianca del sistema nervoso centrale. La leucoencefalite emorragica acuta \u00e8 spesso scatenata da infezioni delle vie aeree superiori. La sua presentazione clinica \u00e8 simile all'EMAD. Le sue caratteristiche anatomopatologiche sono simili a quelle dell'EMAD; tuttavia, la demielinizzazione \u00e8 pi\u00f9 estesa e si associa a infiltrati di polimorfonucleati neutrofili. La leucoencefalite emorragica acuta \u00e8 caratterizzata dalla distruzione di piccoli vasi sanguigni associata a un'emorragia acuta e a depositi di fibrina [43] . \u00c8 frequentemente letale e, talvolta, pone i pazienti in uno stato vegetativo per diverse settimane. Alcuni pazienti sopravvivono, ma con un handicap grave [44] .\n\nLa suscettibilit\u00e0 genetica pu\u00f2 essere responsabile nella determinazione della comparsa di un tipo particolare di variante dell'encefalomielite [45] .\n\nLa patogenesi dell'EMAD \u00e8 poco chiara [18, 31] . Tenuto conto delle sue caratteristiche anatomopatologiche e della sua evoluzione monofasica classica, la sua fisiopatologia \u00e8 simile al modello dell'encefalite allergica sperimentale (EAS). L'induzione attiva dell'EAS consiste nel somministrare per via sottocutanea a un animale uno dei componenti della mielina, come la myelin basic protein (MBP), la proteolipid protein (PLP) e la myelin oligodendrocyte glycoprotein (MOG), emulsionata in un potente adiuvante (l'adiuvante di Freund). In funzione dei ceppi, dell'antigene o dell'adiuvante, gli animali sviluppano raramente una malattia acuta o cronica. Il ratto Lewis, per esempio, immunizzato con la MBP, sviluppa una malattia monofasica al termine del 10\u00b0giorno con tetraparesi, perdita di peso e incontinenza. La malattia dura 4-5 giorni. Dal punto di vista istologico sono individuate lesioni infiammatorie demielinizzanti nel cervello e nel midollo spinale.\n\nAl fine di studiare specificamente i meccanismi infettivi che potrebbero contribuire alla patogenesi dell'EMAD, \u00e8 stato utilizzato il modello di encefalomielite murina di Theiler. Questa patologia \u00e8 scatenata dall'inoculazione diretta, in un emisfero cerebrale di topi sensibili, del virus dell'encefalomielite murine di Theiler. Questi ratti sviluppano un'encefalite subacuta con demielinizzazione diffusa. La malattia, per essere prodotta, richiede il complesso maggiore di istocompatibilit\u00e0 (CMH) di classe 1 con i linfociti T CD8 diretti contro gli epitopi virali, mentre la flogosi \u00e8 perpetuata dal CMH di classe 2 con i linfociti T CD4 reattivi ai determinanti della mielina.\n\nLo studio di questi due modelli ha portato a sviluppare due concetti, non necessariamente esclusivi [10] : quello della cascata infiammatoria e quello del mimetismo molecolare.\n\nIl primo concetto, di cascata infiammatoria, comporta un'infezione del sistema nervoso centrale da un agente neurotropo che induce danni nei tessuti del sistema nervoso centrale e una perdita di autoantigeni nella circolazione sistemica attraverso una breccia della barriera ematoencefalica. Questi autoantigeni, giunti negli organi linfatici sistemici, portano a una rottura di tolleranza e a una risposta delle cellule T autoreattive capaci di penetrare nel sistema nervoso centrale e di far perdurare la flogosi del sistema nervoso centrale.\n\nIl secondo concetto, quello di mimetismo molecolare, si basa sull'esistenza di un'analogia strutturale tra i peptidi delle proteine microbiche o virali e le proteine della mielina dell'ospite [46] . Durante l'inoculazione della sostanza patogena le cellule che presentano l'antigene, come i linfociti B o le cellule dendritiche, attivano i linfociti T. A loro volta, essi attivano dei linfociti B specifici dell'antigene. I linfociti T attivati e i linfociti B sono allora in grado di penetrare nel sistema nervoso centrale, dove possono incontrare l'epitopo mielinico omologo. Ne deriva una reazione infiammatoria.\n\nIl meccanismo attraverso il quale gli oligodendrociti muoiono nell'EMAD non \u00e8 conosciuto. \u00c8 stato supposto il ruolo di Tabella 4. Incidenza delle encefalomieliti acute disseminate (EMAD) in funzione dei vaccini (secondo [31] ). citochine, chemiochine e molecole di adesione. Cos\u00ec, il TNF-a sarebbe un fattore importante nella patogenesi dell'EAS [47] . L'up regulation del ligando FAS sulle cellule T autoreattive e l'up regulation del FAS sulle cellule presenti nell'organismo provocherebbero la distruzione delle cellule T per apoptosi [48] . Dell'ossido nitrico (NO) \u00e8 prodotto nell'EAS e il NO \u00e8 implicato nella morte degli oligodendrociti [49] . Anche la produzione di radicali liberi \u00e8 coinvolta nella morte degli oligodendrociti [50] . La tossicit\u00e0 mediante le cellule immunocompetenti stesse pu\u00f2 anche partecipare alla patogenesi della demielinizzazione [51] .\n\nClassicamente, l'EMAD \u00e8 descritta come un evento monofasico che inizia da 2 giorni a 4 settimane dopo un'esposizione antigenica (infezione o vaccino). L'EMAD \u00e8 una patologia polisintomatica che associa un quadro di encefalopatia ad alcuni deficit neurologici focali. L'esordio dei sintomi si verifica in 4-5 giorni. I disturbi iniziano spesso con segni generali: febbre, cefalea, nausea e vomito, poi si manifestano segni neurologici focali che associano in modo variabile, a seconda degli studi (Tabelle 5 e 6): segni piramidali, disturbi sensitivi, segni midollari, atassia, paralisi dei nervi cranici, calo visivo, attacchi di epilessia e disturbi della parola (disartria o afasia), e della coscienza (dalla sonnolenza al coma).\n\nSecondo i grandi studi pediatrici (Tabella 5) [2, 4, 7-9, 11, 52] , i segni clinici presentati dai bambini sono, il pi\u00f9 delle volte, un quadro di encefalopatia, cefalee, manifestazioni cerebellari, un interessamento dei nervi cranici, una neurite ottica. Nell'adulto (Tabella 6) i segni piramidali e l'interessamento del sistema nervoso periferico (poliradiculoneuropatia) sono pi\u00f9 frequenti. Tuttavia, i diversi segni e sintomi non sono sempre riferiti nella stessa maniera secondo gli studi. Secondo Tenembaum [31] i disturbi della coscienza, l'atassia, i deficit motori, l'interessamento del tronco cerebrale si riscontrano sia nell'adulto sia nel bambino, mentre una febbre di lunga durata, gli attacchi epilettici e le cefalee si verificano pi\u00f9 spesso nel bambino. I disturbi sensitivi sarebbero pi\u00f9 frequenti nell'adulto.\n\nRiguardo alla gravit\u00e0 dei sintomi, \u00e8 molto variabile: va dalle forme fruste con irritabilit\u00e0, cefalea e sonnolenza, fino al coma. Gli interessamenti del tronco cerebrale possono essere all'origine di arresto respiratorio o di disturbi della coscienza [9, 54] .\n\nAlcuni pazienti possono essere ricoverati in rianimazione a causa di disturbi della vigilanza e di crisi di epilessia con stato di male. Cos\u00ec, Sonneville [55] riporta una serie di 20 pazienti affetti da EMAD e ricoverati in rianimazione per una delle ragioni precedenti. Quattordici (70%) hanno avuto una ventilazione assistita. Cinque (25%) sono morti e sette (35%) hanno riportato sequele funzionali.\n\nGli esami biologici eseguiti in caso di EMAD possono rivelare un'iperleucocitosi o una linfopenia. Cos\u00ec, Dale [4] , nella sua casistica di 35 EMAD, mostra in 33 (64%) casi un'iperleucocitosi media pari a 14 700/mm 3 (6700-37300), di cui il 52% con polimorfonucleati neutrofili; un paziente presentava un'iperlinfocitosi. Il 52% dei pazienti aveva una linfopenia. La proteina C-reattiva (PCR) era elevata nel 35% dei casi e la velocit\u00e0 di eritrosedimentazione (VES) nel 46%, senza che vi sia il riscontro di un'infezione.\n\nNegli studi, sono comunicati pochissimi dati sulle ricerche di agenti infettivi. Marchioni [16] , su una serie di 75 EMAD, riporta Tabella 5. Confronto delle caratteristiche cliniche delle diverse coorti di encefalomielite acuta disseminata (EMAD) nel bambino.\n\nMikaeloff [52] Samile [11] Pohl [2] Leake [8] Anlar [7] Tenembaum [9] Dale [4] Anno \n\nIl liquor nell'EMAD pu\u00f2 essere normale. Dale [4] rileva un liquor infiammatorio (pleiocitosi o iperproteinorrachia) in 24 delle 33 EMAD valutate (75%) e Marchioni [16] in 47 dei 60 soggetti (79%). Il liquor pu\u00f2 mostrare un aumento della pressione e una pleiocitosi a predominanza linfocitaria (fino a 1 000/mm 3 ) ma che, all'inizio, pu\u00f2 essere a polimorfonucleati neutrofili con glicorrachia normale e colture sterili. Nello studio di Dale il liquor rivela un'iperlinfocitosi media di 51/mm 3 in 21 delle 33 EMAD (64%). In quello di Marchioni essa \u00e8 di 61/mm 3 in 35 delle 60 EMAD (58,3%). Il numero medio dei leucociti \u00e8 di 49,2 \u00b1 134,1/mm 3 nello studio di De S\u00e8ze [12] . Il liquor pu\u00f2 rivelare un'iperproteinorrachia. Cos\u00ec, Dale riscontra un'iperproteinorrachia media di 0,69 g/l in 20 delle 33 EMAD (60%) della sua coorte, rispetto a un tasso medio di 1,21 g/l in 35 delle 60 EMAD (58,3%) di Marchioni. Nel suo studio De S\u00e8ze rileva un'iperproteinorrachia superiore a 1 g/l nel 14% (5 su 35) delle EMAD. L'indice di immunoglobulina G (IgG) pu\u00f2 essere aumentato, con la presenza di bande oligoclonali (OCB) sull'immunofissazione del liquor che testimoniano una sintesi intratecale. Queste OCB sono presenti nello 0%-58% delle EMAD [5, 6, 9, 12] e possono essere transitorie [56, 57] . Cos\u00ec, in una casistica di nove pazienti portatori di EMAD con inizialmente OCB nella loro puntura lombare (PL), queste erano scomparse quando l'analisi \u00e8 stata rifatta da 6 giorni a 6 mesi pi\u00f9 tardi [16] .\n\nL'interesse dell'analisi del liquor \u00e8 essenzialmente a scopo di diagnosi differenziale con una patologia infettiva [18] . Cos\u00ec, \n\nL'elettroencefalogramma (EEG) [58] non rivela alterazioni specifiche dell'EMAD, ma pu\u00f2 mostrare un rallentamento generale o focalizzato del ritmo di fondo e delle scariche epilettiche. Uno studio effettuato da Hollinger, nel 2002, trova anomalie sull'EEG in sette delle otto EMAD che hanno beneficiato di questo esame [59] . Queste alterazioni andavano da una sonnolenza aumentata a un rallentamento generalizzato moderato o grave con, a volte, un rallentamento focale, fino a scariche epilettiche. Erano osservati disordini gravi in tre pazienti, che erano ben correlati con la gravit\u00e0 e con l'evoluzione della sindrome clinica. In uno studio di Dale [4] 21 delle 35 EMAD hanno beneficiato di un EEG. Uno solo era normale. Tutti gli altri mostravano onde lente (asimmetriche per 13 e simmetriche per 7). Un solo tracciato rivelava una scarica epilettica.\n\nPochi studi riportano dati di potenziali evocati (PE) nel corso delle EMAD. Dale ha valutato i PE visivi in 21 EMAD [4] . Undici erano normali, dieci anomali (sette bilaterali e tre unilaterali), con un P100 di ampiezza o di latenza patologiche. Gli otto casi di EMAD portatori di una neurite ottica bilaterale avevano dei PE visivi anormali. Tra i 13 casi di EMAD senza disturbi visivi clinici, solo due avevano dei PE visivi anomali.\n\nPohl nel 2007 [2] ha valutato i PE in 14 pazienti della sua casistica di 28 EMAD. Fra questi 14 pazienti, otto avevano dei PE anormali (57%), di cui cinque avevano delle anomalie dei PE visivi (36%), quattro dei PE somestesici (29%) e uno dei PE uditivi (7%).\n\nConfronto delle caratteristiche cliniche delle diverse coorti di encefalomielite acuta disseminata (EMAD) nell'adulto.\n\nDe S\u00e8ze [12] Lin [53] Marchioni [16] Schwarz [15] Anno \n\nLa TC cerebrale \u00e8 in genere normale all'inizio. Ipodensit\u00e0 multiple possono comparire in 5-14 giorni nella sostanza bianca. Con il tempo, \u00e8 riportato un incremento dopo somministrazione di mezzo di contrasto [60] .\n\nLa RM \u00e8 utile sia per la diagnosi di EMAD che per scartare altre patologie.\n\nLe anomalie RM dell'EMAD sono visualizzate sulle sequenze T2 e fluid-attenuated inverse recovery (FLAIR) sotto forma di ipersegnali di varie dimensioni, mal limitati, molteplici, asimmetrici e, generalmente, senza effetto massa [18] . Questi ipersegnali sono localizzati nella sostanza bianca sottocorticale e profonda, ma anche a livello della giunzione tra sostanza grigia-sostanza bianca dei due emisferi cerebrali, nel cervelletto, nel tronco cerebrale e nel midollo spinale [54] (Fig. 1) . Il midollo spinale \u00e8 implicato nell'11%-28% dei casi [4, 7, 9, 61] . Le lesioni midollari sono spesso ampie, diffuse, possono estendersi in altezza su diversi corpi vertebrali e si potenziano spesso dopo somministrazione di gadolinio [62] . Le alterazioni in iposegnale T1 sono rare [4] . Nel bambino l'interessamento del cervelletto e del tronco cerebrale \u00e8 pi\u00f9 frequente che nell'adulto [18] .\n\nContrariamente alle placche della sclerosi multipla, nelle EMAD la sostanza grigia dei nuclei della base e del talamo \u00e8 spesso sede di lesioni. Il quaranta per cento dei pazienti ha una lesione talamica. Le lesioni del corpo calloso sono invece rare.\n\nPer parlare di EMAD, le lesioni in ipersegnale devono avere la stessa et\u00e0 e non deve apparire nessuna nuova lesione. Bench\u00e9 le lesioni di EMAD, tutte della stessa et\u00e0 e recenti, debbano teoricamente prendere il gadolinio, non \u00e8 sempre cos\u00ec. Il 30%-100% degli ipersegnali T2 visualizzati nelle EMAD prendono il contrasto [9, 63, 64] . Questi aumenti si presentano sotto forma di anelli completi o meno, nodulari [64, 65] . \u00c8 rara la presa di contrasto delle meningi.\n\nLa sede e la distribuzione delle lesioni di EMAD possono, sulle RM precoci, essere difficilmente distinguibili da quelle della SM. Tuttavia, tre caratteristiche possono permettere di decidere a favore dell'EMAD: ipersegnali bilaterali e simmetrici, un risparmio relativo della sostanza bianca periventricolare o un interessamento della sostanza grigia profonda. Il risparmio assoluto o relativo della zona periventricolare \u00e8 tipico dell'EMAD ed \u00e8 individuato nel 78% dei pazienti dello studio di Dale [4] . Tuttavia, il 22% dei pazienti colpiti da EMAD ha lesioni periventricolari indistinguibili dalle lesioni della SM. L'esistenza o meno di un'atrofia cerebrale pu\u00f2 orientare verso l'una o l'altra di queste due patologie. In effetti, se pu\u00f2 essere messa in evidenza un'atrofia cerebrale precoce nella sclerosi multipla, questo non \u00e8 il caso nell'EMAD.\n\nUna classificazione delle lesioni dell'EMAD in quattro pattern diversi \u00e8 stata proposta da Tenembaum [9] : \u2022 il primo pattern corrisponde a lesioni di piccole dimensioni, inferiori ai 5 mm; \u2022 il secondo comprende le lesioni ampie, confluenti o tumefatte, con edema perilesionale ed effetto massa; \u2022 il terzo pattern riguarda le lesioni bitalamiche; \u2022 il quarto le lesioni di encefalomielite emorragica acuta.\n\nQuesti differenti pattern RM non sembrano correlati all'evoluzione n\u00e9 alla disabilit\u00e0.\n\nNegli ipersegnali T2 sono stati individuati bassi tassi di N-acetil-aspartato (NAA), che riflettono una distruzione neuronale e livelli elevati di lattati, testimonianza di un metabolismo anaerobico [66, 67] , senza aumento della colina nella fase acuta delle EMAD. L'assenza di aumento della colina indica l'assenza di proliferazione cellulare.\n\nLa RM di diffusione-perfusione non \u00e8 informativa, perch\u00e9 rivela anomalie di diffusione con un coefficiente apparente di diffusione (ADC) aumentato, normale o diminuito nelle lesioni dell'EMAD [68, 69] .\n\nLa SPECT mostra un'ipoperfusione, spesso pi\u00f9 estesa delle lesioni RM e mette in evidenza dei deficit circolatori cerebrali persistenti che potrebbero contribuire ai deficit cognitivi e di linguaggio conseguenti [70, 71] .\n\nLa PET rivela un ipometabolismo a livello delle lesioni dell'EMAD [72] . \n\nPrima dell'uso della RM venivano realizzate delle biopsie quando la TC cerebrale rilevava ampie lesioni con un possibile effetto massa. Dall'avvento della RM, l'indicazione delle biopsie \u00e8 riservata alle lesioni singole con effetto massa per escludere un tumore cerebrale o una metastasi. In assenza di classificazione istopatologica dettagliata che permetta di stabilire una diagnosi certa di EMAD, la biopsia stereotassica diagnostica di routine \u00e8 sconsigliata, poich\u00e9 ritarda il trattamento [31] . [73] Per maggior chiarezza e al fine di uniformare i criteri di diagnosi, l'International Pediatric MS Study Group (IPMSSG), che raggruppa neurologi, genetisti, immunologi, epidemiologi, neuropsicologi e infermieri, ha proposto dei criteri diagnostici dell'EMAD (Tabella 7). Questi criteri sono stati sviluppati per bambini di meno di 10 anni. Essi dovranno essere validati in modo prospettico e resta da determinare se questi criteri sono applicabili nell'adulto.\n\nAnche se l'associazione di cefalee, disturbi della vigilanza, segni e sintomi neurologici focali deve far pensare a un'EMAD, devono essere escluse altre eziologie [10, 74] .\n\nEsse hanno una sintomatologia clinica febbrile simile all'EMAD. La PL permette di porne la diagnosi differenziale con una pleiocitosi pi\u00f9 importante e con le colture.\n\nVanno considerate l'encefalite subacuta legata al virus dell'immunodeficienza umana (HIV) e la leucoencefalopatia multifocale progressiva (LEMP), da cui la necessit\u00e0 di eseguire una sierologia HIV.\n\nLa diagnosi di sclerosi multipla si basa sui criteri di Mc Donald [75] revisionati nel 2005 [76] e basati sulla disseminazione nel tempo e nello spazio. In caso di primo evento neurologico, la distinzione tra sclerosi multipla ed EMAD non \u00e8 sempre semplice e spesso \u00e8 la prova del tempo a permettere di dirimere.\n\nTuttavia, alcuni sintomi sono meno suggestivi di sclerosi multipla, come le cefalee, i disturbi della vigilanza, le crisi di epilessia, una neurite ottica bilaterale e un'afasia. Inoltre, nella sclerosi multipla raramente si riscontra all'anamnesi il concetto di infezione o di vaccinazione che precedono la comparsa dei disturbi. Tipicamente, le lesioni RM sono di et\u00e0 differenti e di sede piuttosto periventricolare, frequentemente con un interessamento del corpo calloso e con il risparmio dei gangli della base e del talamo. Durante il follow-up RM non \u00e8 raro che appaiano nuove lesioni T2 o che prendono il gadolinio, permettendo di confermare la disseminazione nel tempo. Nella sclerosi multipla alcune bande oligoclonali permanenti sono spesso scoperte nel LCR.\n\nIl quadro di sclerosi multipla pediatrica \u00e8 pi\u00f9 esplosivo che nell'adulto con la presenza, pi\u00f9 frequente, di segni di ipertensione endocranica. La sclerosi multipla pediatrica (inizio prima dei 16 anni) rappresenta dallo 0,4% al 10% dei casi di sclerosi multipla [14, 77] . Mentre si riscontra una maggioranza di donne alla pubert\u00e0, con una sex-ratio di 2,8, prima della pubert\u00e0 la sex-ratio \u00e8 vicina a 1. L'et\u00e0 media di esordio \u00e8 di 13,7 \u00b1 2,4 anni. Le sclerosi multiple pediatriche esordiscono con un interessamento delle vie lunghe (37,8%), una neurite ottica isolata (23,4%) o un interessamento del tronco cerebrale (16,8%) e, meno frequentemente (7%), con sintomi di encefalite (cefalee, vomito, sincope, disturbi della coscienza). L'evoluzione \u00e8, il pi\u00f9 delle volte, remittente (97,7%). In media, il tempo tra le prime due pouss\u00e9es \u00e8 di 2 anni. Le sclerosi multiple pediatriche impiegano un tempo medio di 20, 28,9 e 37 anni per raggiungere rispettivamente i limiti della disabilit\u00e0: EDSS 4,0 (disturbo ambulatoriale), 6,0 (ricorso a un bastone) e 7,0 (ricorso a una sedia a rotelle). L'et\u00e0 media in questi limiti \u00e8, rispettivamente, di 34,6, 42,2 e 50,5 anni.\n\nLa sintomatologia pu\u00f2 essere simile a quella dell'EMAD, ma l'evoluzione \u00e8 spesso recidivante, con un interessamento Tabella 7. Criteri diagnostici dell'encefalomielite acuta disseminata (EMAD) secondo l'International Pediatric MS Study Group (IPMSSG, secondo [73] ).\n\nPrimo evento clinico con una causa presunta infiammatoria o demielinizzante e a esordio acuto o subacuto che interessa diverse aree del sistema nervoso centrale; la presentazione clinica deve essere polisintomatica e deve comprendere un'encefalopatia definita da una o pi\u00f9 fra le seguenti condizioni: poliviscerale del sistema nervoso centrale e periferico. Il dosaggio dell'enzima di conversione dell'angiotensina, una radiologia del torace, una TC toracica e un lavaggio broncoalveolare permettono di porre la diagnosi.\n\nQuesta vasculite \u00e8 frequente nel bacino del Mediterraneo. L'esordio avviene generalmente tra i 20 e i 40 anni, con una predominanza maschile. Il quadro clinico e la RM possono imitare un'EMAD. L'interessamento sottotentoriale \u00e8 predominante nella malattia di Beh\u00e7et. Tuttavia, evolve per pouss\u00e9es e comprende un interessamento oftalmico e cutaneomucoso.\n\nLa NMO \u00e8 una patologia che ha un tropismo sia a livello del nervo ottico sia a livello del midollo. Pu\u00f2 manifestarsi con una neurite ottica bilaterale, come nell'EMAD. La sua frequenza \u00e8 stimata pari al 23% su una serie di 40 soggetti etichettati \u00abEMAD\u00bb da Dale et al. D'altronde, la NMO, come alcune forme di EMAD, pu\u00f2 manifestarsi attraverso forme midollari isolate [78] . Tuttavia, in questo caso, il carattere di disseminazione dell'encefalomielite \u00e8 discutibile; si tratta pi\u00f9 di encefalomielite postinfettiva.\n\nNelle coorti di EMAD alcuni casi di NMO sono stati rilevati con la prova del tempo. Bench\u00e9 i criteri di Wingerchuk della NMO suggeriscano che la RM cerebrale deve essere normale, nuove pubblicazioni ampliano lo spettro della NMO con la possibilit\u00e0 di lesioni RM simili a quelle della sclerosi multipla e dell'EMAD [79] . La presenza di un marker biologico della NMO, l'anticorpo antiacquaporina 4, pu\u00f2 aiutare nella diagnosi, anche se la sua specificit\u00e0 non \u00e8 del 100% [80] .\n\nSindrome da antifosfolipidi (APL) [12] La presentazione iniziale e l'aspetto RM possono essere simili all'EMAD. Precedenti di trombosi venose profonde, perdite fetali e la presenza di anticorpi anticardiolipidi e di anticoagulanti lupici sono patognomonici della sindrome da APL.\n\nLa sintomatologia \u00e8 spesso ingannevole, con cefalea, segni neurologici polimorfi acuti e disturbi della vigilanza. Le neuroimmagini in RM rivelano infarti profondi che possono simulare lesioni della sostanza bianca. L'arteriografia o l'angiografia mediante risonanza magnetica (angioRM) sono allora utili per confermare la vasculite. A volte pu\u00f2 rivelarsi necessario il ricorso alla biopsia leptomeningea.\n\nAlcune vasculiti possono essere secondarie al lupus eritematoso disseminato, per esempio. La diagnosi \u00e8 possibile per la presenza di anticorpi sierici specifici. L'angiografia pu\u00f2 rivelare vasi patologici.\n\nSi tratta di un'entit\u00e0 clinicoradiologica che associa cefalee, confusione, disturbi visivi e crisi di epilessia a alterazioni transitorie posteriori sulle neuroimmagini [81] . La fisiopatologia \u00e8 ancora incompletamente nota. La PRES \u00e8 stata riportata in diverse circostanze: assunzione di farmaci (inibitori del reuptake della serotonina, immunosoppressore, ecc.), eclampsia, ipertensione arteriosa grave ecc.\n\nCause tumorali: tumore cerebrale primitivo, metastasi L'inizio \u00e8 generalmente a macchia d'olio, pi\u00f9 insidioso di quello dell'EMAD; tuttavia, i disturbi della coscienza, le cefalee e i segni e sintomi neurologici focali sono i segni clinici riscontrati nell'EMAD. Inoltre, la RM cerebrale pu\u00f2 assomigliare a quella di un'EMAD con effetto massa, edema perilesionale. In questo caso una biopsia stereotassica pu\u00f2 rivelarsi necessaria.\n\nPu\u00f2 trattarsi, per esempio, di mitochondrial encephalopathy with lactate acidosis and stroke (MELAS). Le encefalopatie mitocondriali si possono discutere nel bambino di fronte a un quadro di cefalee tipo emicranie, di deficit neurologici focali e di segni di encefalopatia. Spesso il quadro si associa, contrariamente all'EMAD, a una sordit\u00e0 e a un ritardo dello sviluppo. L'aspetto RM pu\u00f2 essere simile a quello di un'EMAD. La diagnosi si basa sul tasso elevato di lattati, sulla biopsia muscolare e sui test di genetica molecolare.\n\nL'adrenoleucodistrofia, malattia recessiva legata all'X, \u00e8 secondaria a un'impossibilit\u00e0 di ossidare gli acidi grassi a catena molto lunga. Essa si esprime tra i 5 e i 10 anni. In occasione di questa malattia esistono una demielinizzazione progressiva del sistema nervoso centrale e, spesso, un deficit surrenalico. La forma cerebrale si manifesta con un cambiamento dell'umore, con segni neurologici focali e con crisi di epilessia. La RM cerebrale rivela, sulle sequenze T2, anomalie della sostanza bianca bilaterali confluenti. La diagnosi \u00e8 posta con il dosaggio degli acidi grassi a catena molto lunga, il cui tasso si rivela elevato.\n\nLa raccolta dell'anamnesi e la ricerca di una infezione recente, di un viaggio o di una vaccinazione sono fondamentali. La valutazione biologica comprende almeno un emocromo, la ricerca di una sindrome infiammatoria con una VES e una PCR, un'immunofissazione sanguigna, una valutazione autoimmune con anticorpi antinucleo, anticorpi anti-acido desossiribonucleico (DNA) nativi, anticorpi anticardiolipidi e dosaggio del complemento. Sono frequentemente eseguite diverse sierologie: sierologie HIV, HSV, EBV, VZV, CMV, virus dell'epatite B (HBV), virus dell'epatite C (HCV). Viene eseguita una PL con citologia, biochimica, batteriologia e isofocalizzazione elettrica. Infine, la RM cerebrale con sequenze T1, T1 gadolinio, T2 e FLAIR, permette di oggettivare le lesioni. Pu\u00f2 essere eseguita una RM midollare. Ovviamente, un follow-up RM \u00e8 indispensabile per controllare l'assenza di nuove lesioni.\n\nL'EMAD \u00e8 considerata un evento monofasico. Tuttavia, circa il 15% delle EMAD pediatriche evolverebbe verso una sclerosi multipla [4, 5, 8, 9, 82] . Il 32% e il 35% delle EMAD degli adulti evolverebbe verso una sclerosi multipla rispettivamente a 37 e a 38 mesi, secondo gli studi di De S\u00e8ze [12] e di Schwarz [15] . Due terzi delle EMAD presenterebbero ulteriori pouss\u00e9es che corrispondono a EMAD multifasiche [10, 82, 83] . Il concetto di EMAD multifasica \u00e8 tuttora dibattuto e la sua distinzione con una sclerosi multipla non \u00e8 sempre facile.\n\nPer tentare di chiarire le cose, il gruppo internazionale pediatrico di sclerosi multipla ha definito tre categorie [73] : l'EMAD, l'EMAD ricorrente e l'EMAD multifasica.\n\nL'EMAD corrisponde a un primo episodio clinico con encefalopatia e segni e sintomi multifocali a inizio acuto o subacuto. La RM cerebrale deve manifestare degli ipersegnali focali o multifocali della sostanza bianca. Non deve essere trovato alcun evento demielinizzante pregresso. Se si verifica una pouss\u00e9e nelle 4 settimane della diminuzione dei corticosteroidi o nei primi 3 mesi dopo l'episodio iniziale, questa pouss\u00e9e precoce deve essere considerata come collegata alla precedente. Si tratta, dunque, di un evento monofasico.\n\nL'EMAD ricorrente corrisponde a un nuovo evento demielinizzante, che risponde ai criteri dell'EMAD, che compaiono pi\u00f9 di 3 mesi dopo l'episodio iniziale e pi\u00f9 di 4 settimane dopo la fine della terapia con corticosteroidi. Questo nuovo episodio deve avere le stesse caratteristiche cliniche e coinvolgere gli stessi territori in RM cerebrale che la malattia iniziale.\n\nL'EMAD multifasica corrisponde a diversi episodi di EMAD con encefalopatia e deficit multifocali che coinvolgono zone diverse del sistema nervoso centrale rivelato dall'esame neurologico e in RM cerebrale. Queste pouss\u00e9es si verificano almeno 3 mesi dopo la malattia iniziale e almeno 4 settimane dopo la sospensione dei corticosteroidi. In caso di EMAD multifasica, un follow-up RM \u00e8 fortemente consigliato a 6 mesi per individuare eventuali nuove lesioni che potrebbero testimoniare una disseminazione nel tempo e, pertanto, una sclerosi multipla [76] .\n\nIl trattamento delle EMAD si basa sull'uso di terapie immunoattive non specifiche simili a quelle della sclerosi multipla quali gli steroidi, le immunoglobuline endovenose e gli scambi plasmatici.\n\nL'impiego degli steroidi \u00e8 empirico. In effetti, il loro reale vantaggio \u00e8 difficile da valutare, poich\u00e9 sono disponibili solo osservazioni isolate e piccole serie di pazienti. Non \u00e8 stato realizzato alcun studio controllato.\n\nLo scopo del loro impiego \u00e8 quello di ridurre l'infiammazione del sistema nervoso centrale e di accelerare il recupero clinico.\n\nDiversi gruppi di pediatri riportano serie di pazienti portatori di EMAD trattati con alte dosi di steroidi o metilprednisone da 10 a 30 mg/kg/die fino a 1 g/die in perfusione endovenosa o desametasone 1 mg/kg per 3-5 gg [4, 5, 9, [84] [85] [86] . Questi trattamenti endovenosi sono seguiti da un trattamento per via orale a dosi decrescenti su 4-6 settimane. Sotto steroidi, la percentuale di guarigione completa \u00e8 del 50% all'80% dei pazienti [5, 9] . Uno studio comparativo di EMAD trattate con metilprednisone con EMAD trattate con desametasone endovenoso mostra un'evoluzione pi\u00f9 favorevole in termini di scala di handicap expanded disability status scale (EDSS) nei soggetti che hanno ricevuto metilprednisone [9] . Secondo alcuni studi l'evoluzione sarebbe influenzata dalla durata di diminuzione degli steroidi, con un rischio maggiore di pouss\u00e9e in caso di riduzione su meno di 3 settimane [4, 7] .\n\nLe principali complicanze degli steroidi a forti dosi sono l'insorgenza di ulcere gastrointestinali, di emorragie digestive potenzialmente letali [87] , di tromboflebiti cerebrali, il cui rischio aumenta in caso di realizzazione di una PL sotto steroidi, di scompenso di diabete, di ipokaliemia con il rischio di disturbi del ritmo cardiaco, di ipertensione arteriosa, di flush cutanei e di disturbi psichiatrici. Tenuto conto di questi rischi, una prevenzione delle ulcere gastrointestinali e un monitoraggio della kaliemia, della glicemia, dell'elettrocardiogramma e della pressione arteriosa si rivelano indispensabili per il trattamento.\n\nLe immunoglobuline endovenose (IgEV) alla dose di 0,4 g/kg/die per 5 gg sono utilizzate anch'esse per il trattamento delle EMAD. Nessuno studio randomizzato ha convalidato la loro efficacia in questa indicazione vs steroidi o scambi plasmatici. Il loro impiego si basa su osservazioni che riportano un'efficacia puntuale, o utilizzate da sole [88, 89] o in associazione con steroidi. Alcune osservazioni riferiscono la loro efficacia nei casi di EMAD che non hanno risposto ai boli di steroidi [42, 90, 91] o in caso di recidiva [92, 93] .\n\nI principali effetti secondari delle IgEV sono il rischio di insufficienza renale, che richiede un'idratazione importante e il monitoraggio della funzione renale, il rischio di shock anafilattico, soprattutto se il paziente presenta un deficit di IgA, una meningite asettica e reazioni tipo brivido-ipertermia.\n\nGli scambi plasmatici (SP) hanno un ruolo di immunomodulatore, eliminando gli autoanticorpi che si presume provochino la demielinizzazione e alterino l'interazione tra le cellule T e B.\n\nWeinshenker, nel 1999 [94] , in uno studio randomizzato vs placebo, testa l'efficacia degli SP in 12 sclerosi multiple e in 10 pazienti affetti da patologie infiammatorie con deficit neurologico grave (coma, afasia ecc.) dopo il fallimento dei corticosteroidi a dosi elevate. Dopo 7 SP il 42,1% dei pazienti con sclerosi multipla rispondeva al trattamento vs il 5,9% nel braccio placebo a 6 mesi. Un gruppo pi\u00f9 ampio di malati \u00e8 stato, in seguito, studiato dalla stessa equipe della Mayo Clinic. Essi riportano l'utilizzo di SP in 59 pazienti, di cui 22 sclerosi multiple remittenti, 10 neuromieliti ottiche e 10 EMAD. Dopo 7 SP il 44% dei pazienti migliora. Questo studio ha permesso di individuare tre fattori predittivi di buona risposta agli SP: il fatto di essere uomo, la conservazione dei riflessi osteotendinei e un trattamento precoce [58] .\n\nGli SP non sono privi di effetti secondari: ipotensione, anemia grave, trombocitopenia da eparina e setticemia che ha come punto di partenza la sede della puntura. Per questo motivo, e dal momento che richiedono attrezzature specializzate con un personale esperto, gli SP sono spesso utilizzati in ultima analisi dopo l'insuccesso degli steroidi e/o delle IgEV.\n\nAlcune osservazioni puntuali riferiscono casi di EMAD resistente ai corticosteroidi che sono migliorate dopo l'uso di ciclofosfamide [15] o di mitoxantrone [91, 95] .\n\nIl trattamento di prima scelta in presenza di un'EMAD consiste nell'utilizzo di corticosteroidi per via endovenosa a forti dosi, 1 g/die per 5 gg. In assenza di miglioramento dopo 15 gg o di peggioramento malgrado la realizzazione dei boli di corticosteroidi, si ricorre agli SP [94] . Tipicamente, in queste due situazioni sono realizzati 7 EP 1 giorno su 2. Il ruolo delle IgEV e degli immunosoppressori non \u00e8 chiaramente stabilito.\n\nLa prognosi dell'EMAD \u00e8 di solito favorevole con, malgrado tutto, una percentuale di mortalit\u00e0 del 10% [96] . Secondo diverse casistiche di EMAD [6] [7] [8] [9] , il 42%-92% dei casi recupera completamente dopo il trattamento. Tuttavia, il 23%-89% dei casi conserva deficit motori focali che vanno da una semplice atassia a emiparesi o a cecit\u00e0. Il 10%-47% dei soggetti presenta sequele tipo crisi di epilessia. Il 6%-50% dei bambini presenta, nei postumi, dei disturbi del comportamento e cognitivi. Alcuni studi mostrano che, anche in bambini che sembrano completamente guariti, esistono lievi deficit neurocognitivi che riguardano l'attenzione, le funzioni esecutive e il comportamento, rilevati dopo 3 anni di follow-up [71] . Uno studio che paragona 19 bambini portatori di EMAD con soggetti controllo appaiati per et\u00e0 e per sesso mostra che i bambini di meno di 5 anni al momento dell'EMAD hanno un quoziente intellettivo significativamente pi\u00f9 basso rispetto ai soggetti controllo durante la valutazione a 3,9 anni in media, mentre i bambini pi\u00f9 grandi al momento dell'EMAD hanno un flusso verbale pi\u00f9 lento in occasione della valutazione a 2,2 anni in media [97] . Altri studi saranno necessari per caratterizzare i disturbi neurocognitivi presentati nei postumi di EMAD.\n\nBench\u00e9 alcuni studi suggeriscano che i bambini con pregressa EMAD sarebbero a pi\u00f9 alto rischio di sviluppare una sclerosi Encefalomielite acuta disseminata \u00b6 I -17-066-A-55 multipla [4, 8] , questo rischio \u00e8 tuttora mal valutato e soggetto a controversie [98] . Nei bambini sarebbe stimato tra lo 0% per Tenembaum [9] e il 28% per Mikaeloff [61] . Questi studi hanno diversi limiti, tra cui l'eterogeneit\u00e0 dei criteri di diagnosi delle sclerosi multiple pediatriche e durate del follow-up molto varie. Nell'adulto, soltanto due studi hanno valutato questo rischio. Il 32% per cento e il 35% delle EMAD negli adulti evolverebbero verso una sclerosi multipla, rispettivamente a 37 e a 38 mesi dopo gli studi di De S\u00e8ze [12] e di Schwarz [15] .\n\nIl rischio di evoluzione dell'EMAD verso una sclerosi multipla sarebbe pi\u00f9 basso di quello dei primi eventi infiammatori demielinizzanti (PEID) del sistema nervoso centrale. Inoltre, in uno studio su bambini con PEID ed EMAD, il 57% sviluppa una sclerosi multipla definita da due eventi demielinizzanti [61] . Il 29% dei bambini con EMAD iniziale (34/114) sviluppa una sclerosi multipla, rispetto al 75% (134/177) dei bambini con PEID iniziale. In questo studio, i fattori predittivi di evoluzione verso una sclerosi multipla sono: et\u00e0 di 10 anni o pi\u00f9, una RM iniziale suggestiva di sclerosi multipla o un interessamento del nervo ottico. I fattori \u00abprotettivi\u00bb sono: una mielite al primo episodio e i disturbi della coscienza.\n\nSe la clinica non \u00e8 sufficiente per distinguere EMAD e inizio di sclerosi multipla, sarebbe logico pensare che la RMN sia contributiva. Tuttavia, le caratteristiche RM non sono specifiche dell'una o dell'altra di queste patologie [6] (Tabella 8). In effetti, se le malattie del corpo calloso e della sostanza bianca periventricolare sono pi\u00f9 frequenti nei pazienti affetti da sclerosi multipla [5] , queste si osservano anche nelle autentiche EMAD [4, 6] . Il 50% dei pazienti con EMAD ha una RMN suggestiva di sclerosi multipla.\n\nL'individuazione di BOC nel liquor non \u00e8 pi\u00f9 uno strumento che permette di discriminare EMAD e sclerosi multipla. In effetti, se esse sono presenti nel 64%-92% delle sclerosi multiple pediatriche e nello 0%-29% delle EMAD, la differenza non \u00e8 statisticamente significativa [4] .\n\nSe ciascuno degli elementi (clinica, neuroimmagini, OCB) preso separatamente non \u00e8 di alcun aiuto per differenziare EMAD e sclerosi multipla, diversi studi hanno studiato dei fattori combinati. Cos\u00ec, dopo diverse casistiche pediatriche i fattori prognostici a favore di un'EMAD monofasica sono: un'infezione o una vaccinazione pregressa, manifestazioni polisintomatiche, l'assenza di lesioni periventricolari e l'assenza di OCB [4, 5, 8] . Nell'adulto, De S\u00e8ze [12] mostra, in una coorte di 60 EMAD seguita per 3 anni, che un paziente con un primo episodio demielinizzante \u00e8 a maggior rischio di EMAD se presenta due dei tre criteri seguenti: \u2022 sintomi atipici per una sclerosi multipla, comprendente alterazione della coscienza, ipersonnia, crisi di epilessia, deficit cognitivi, emiplegia, tetraplegia, afasia, neurite ottica bilaterale; \u2022 assenza di OCB nel liquor; \u2022 coinvolgimento della sostanza grigia (linfonodo della base o lesione corticale).\n\nCon questi criteri, 29 dei 35 pazienti portatori di EMAD (83%) erano ben classificati. Tra le 19 SM, 18 (95%) non avevano nessuno di questi criteri o ne avevano uno solo ed erano classificate correttamente. La sensibilit\u00e0 di questi criteri \u00e8 dell'83% e la specificit\u00e0 \u00e8 del 95%.\n\nInfatti, l'assenza di biomarker che differenziano formalmente EMAD e SM all'inizio conferma l'importanza di un follow-up preciso, poich\u00e9 solo la prova del tempo permette di porre una diagnosi definitiva.\n\nQuesto articolo \u00e8 dedicato al nostro amico, il Prof. \u00c9tienne Roullet \u2020.\n\n\" Punto importante Criteri di differenziazione tra encefalomielite acuta disseminata (EMAD) e sclerosi multipla (SM) L'EMAD richiede almeno due dei tre criteri seguenti: \u2022 uno o diversi segni atipici per una SM: disturbo della coscienza, ipersonnia, crisi epilettica, lesione cognitiva, emiplegia, tetraplegia, afasia, neurite ottica bilaterale; \u2022 assenza di bande oligoclonali nel liquor; \u2022 interessamento della sostanza grigia (talami, nuclei grigi centrali).\n\nCaratteristiche che permettono di distinguere encefalomielite acuta disseminata (EMAD) e sclerosi multipla (SM). "}