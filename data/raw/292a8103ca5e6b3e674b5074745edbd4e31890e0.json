{"title": "Shock settico", "body": "\u25a0 Epidemiologia. Mortalit\u00e0. Morbilit\u00e0 L'incidenza annua delle forme gravi di infezione oscilla tra 50 e 95 casi su 100 000 abitanti [1] . \u00c8 in costante aumento, valutato intorno al 9% all'anno. Si tratta di un vero problema di salute pubblica, poich\u00e9 si ritiene che il 2% dei ricoveri sia la conseguenza di infezioni gravi. Un paziente su dieci, ricoverato per infezione, evolver\u00e0 verso la sepsi grave; il 3% delle sepsi gravi evolver\u00e0 verso lo shock settico. Lo shock settico corrisponde al 10% dei ricoveri in rianimazione, la met\u00e0 dei quali a partire dai servizi di urgenza [2] .\n\nLe infezioni si manifestano soprattutto ai due estremi della vita, ma invecchiamento e infezioni sono intimamente legati. Cos\u00ec, il rischio di sviluppare un'infezione grave cresce significativamente a partire dai 60 anni, quindi in modo esponenziale [3] . Oltre all'immunosenescenza, altri fattori predispongono alla comparsa di uno shock settico. Situazioni acquisite modificheranno la risposta dell'ospite all'infezione, come i deficit immunitari, che siano conseguenza di una neoplasia evolutiva, di una causa iatrogena o di una disfunzione cronica d'organo (insufficienze renale, epatocellulare, respiratoria, cardiaca, deficit neurologici centrali). Elementi quali il sesso maschile e l'origine etnica hanno suggerito la presenza di elementi genetici che regolano la risposta dell'ospite al microrganismo [4] . \u00c8 anche stata scoperta la presenza di polimorfismi che aumentano la suscettibilit\u00e0 dell'ospite di sviluppare infezioni gravi. I pi\u00f9 noti di questi polimorfismi si riferiscono ai geni che codificano per alcune proteine implicate nell'infiammazione, come il recettore del tumor necrosis factor alfa (TNF-a) [5] , o nella coagulazione, come la proteina antifibrinolitica plasminogen activator inhibitor 1 (PAI-1) [6] .\n\nDagli anni Sessanta agli anni Novanta, mentre la mortalit\u00e0 a 1 mese legata all'infarto del miocardio era ridotta di 4-5 volte, quella dello shock settico restava immodificata, dell'ordine del 25% [3] . In seguito si osserva una tendenza al miglioramento della sopravvivenza. La speranza di vita di una popolazione che ha sviluppato uno shock settico \u00e8 pari alla met\u00e0 rispetto a quella di una popolazione di controllo [1] ; un quarto dei sopravvissuti muore nei 12 mesi successivi. Inoltre, la comparsa di uno shock settico \u00e8 responsabile di un numero maggiore di deficit di organo, di un ricovero ospedaliero pi\u00f9 lungo e di un consumo di risorse superiore [2] .\n\nUna consensus conference ha definito da pi\u00f9 di 15 anni la sepsi come \u00abla sindrome di risposta infiammatoria sistemica che insorge nel corso dell'infezione\u00bb [7] . Questo suggerirebbe che l'ospite dovrebbe sviluppare e mettere in azione delle armi per lottare contro i microrganismi responsabili dell'invasione di tessuti normalmente sterili. La definizione includeva una variet\u00e0 di risposte prodotte in seguito alla cooperazione di attori cellulari quali l'endotelio e le cellule mononucleate. I progressi nelle conoscenze alterano attualmente questa impostazione, che deve ormai comprendere un'attivazione del sistema della coagulazione, in particolare a causa della produzione di fattore tissutale (TF) che contribuir\u00e0 notevolmente alla formazione di trombina che permette la formazione di trombi [8] .\n\nSebbene sia stata in seguito ampiamente rimessa in causa, la teoria originale suggeriva che la sepsi rappresentasse una reazione incontrollata dell'ospite. Thomas ha popolarizzato questa nozione scrivendo che \u00abi microrganismi che ci infettano sono infine pi\u00f9 passivi di quanto non sembri. \u00c8 la reazione alla loro presenza che provoca la malattia. Il pericolo viene pi\u00f9 dalla potenza del nostro arsenale difensivo che dagli intrusi\u00bb [9] .\n\nAlcuni dati sui meccanismi di difesa degli invertebrati hanno identificato un ruolo della coagulazione nell'immunit\u00e0 antinfettiva. Cos\u00ec, nel limulo [10] , la rottura della cuticola che lo protegge attiver\u00e0 l'amebocita, una cellula che circola nella sua emolinfa. Al contatto con le endotossine (lipopolisaccaride [LPS] ) batteriche, gli amebociti attivati dal sistema dei recettori (di tipo toll-like [TLR]) per i LPS fagocitano i microrganismi, si aggregano e liberano dei prodotti antibatterici e procoagulanti.\n\nNe segue la formazione di un coagulo che circoscrive il sito di invasione e limita la perdita di emolinfa. Questo sistema \u00e8 volto a separare l'ambiente interno dell'artropode e l'ambiente esterno; esso contribuisce contemporaneamente alla lotta contro l'infezione e al sanguinamento [11] . In altri termini, gli artropodi hanno da lungo tempo riassunto in una cellula unica i meccanismi essenziali dell'immunit\u00e0 innata, che l'evoluzione ha affinato negli altri ordini, in particolare quello dei mammiferi. Questo capitolo riassume i principali meccanismi e le teorie emergenti che permettono di affrontare la fisiopatologia della sepsi (Fig. 1 ).\n\nL'ecologia della sepsi del 2000 nei paesi occidentali risponde alla seguente ripartizione [12] : \u2022 pi\u00f9 della met\u00e0 di batteri Gram positivi; \u2022 pi\u00f9 di un terzo di batteri Gram negativi; \u2022 meno del 10% di flora polimicrobica e di germi anaerobi; \u2022 1% di lieviti.\n\nLe recenti modificazioni dell'ecologia interessano soprattutto i cocchi Gram positivi e i lieviti. Pretendere che i microrganismi non abbiano responsabilit\u00e0 nella genesi della sepsi sarebbe risibile [13] . emolisine e alle fosfolipasi. Le tossine di tipo 3 sono obbligatoriamente composte da due parti e sono note sotto il nome di \u00abtossine A/B\u00bb. Esse associano una componente il cui ruolo \u00e8 il legame (componente B) e una componente enzimatica che \u00e8 la parte attiva della tossina (componente A). L'archetipo \u00e8 la tossina colerica, ma molte altre specie batteriche possiedono delle tossine di tipo 3. Il loro ruolo \u00e8 quello di danneggiare le difese e le barriere dell'ospite e di permettere la propagazione del germe. Il sistema di disseminazione della tossina consiste nella sua iniezione intracellulare attraverso un \u00abago\u00bb. La prima tossina conosciuta nella sepsi e una delle pi\u00f9 importanti \u00e8 la LPS. La LPS \u00e8 il principale componente della membrana dei bacilli Gram negativi. Tuttavia, sembra non avere alcuna attivit\u00e0 intrinseca, ed \u00e8 la reazione dell'ospite in presenza di LPS che causa la sua tossicit\u00e0. L'inoculo batterico \u00e8 un elemento da prendere in considerazione nella patogenicit\u00e0 dei microrganismi. La formazione di un biofilm limiter\u00e0 la proliferazione di una colonia batterica; tuttavia, questo biofilm protegge i batteri dal sistema di difesa dell'ospite. Questo stato che regola la densit\u00e0 batterica \u00e8 chiamato quorum-sensing [14] . La modificazione di questo biofilm sar\u00e0 il segnale di una dispersione dei batteri. La comparsa di un acido grasso particolare (un acil-omoserina lattone) aumenter\u00e0 con la densit\u00e0 batterica, diffondendosi attraverso membrane batteriche ed eucariote e inducendo il segnale di proliferazione.\n\nTuttavia, \u00e8 molto spesso l'interazione dell'ospite e del microrganismo a causare la malattia (cfr. supra). I motivi che esprimono i batteri formano altrettanti segnali potenziali per attivare i sistemi di difesa dell'organismo aggredito. Questi elementi di riconoscimento per l'organismo sono chiamati pathogen-associated molecular patterns (PAMP) o microorganismassociated molecular patterns (MAMP) [15] . Strutture tanto diverse, come le proteine flagellari, gli elementi di membrana o gli acidi nucleici, saranno riconosciute da una famiglia di recettori, che coinvolgeranno l'immunit\u00e0 innata, prima linea di difesa antimicrobica dell'organismo. Questa ultima costituir\u00e0 anche un primo stadio nella risposta infiammatoria dell'organismo che, se non \u00e8 dominata, pu\u00f2 essere deleteria.\n\nNel quadro dell'infezione esiste una risposta infiammatoria esacerbata il cui ruolo \u00e8 quello di ottimizzare la risposta antinfettiva. Una risposta mal controllata pu\u00f2 forse essere deleteria. Noi descriviamo qui brevemente alcuni elementi di questa risposta (Tabella 1).\n\nI PAMP sono gli elementi che permettono di iniziare l'attivazione dell'immunit\u00e0 innata. Gli antigeni rappresentativi del gruppo di patogeni saranno riconosciuti da alcune combinazioni di TLR localizzate sul sistema monociti-macrofagi e sulle cellule dendritiche [16] . Questi recettori, di cui esistono 11 forme nell'uomo, sono \u00abspecifici\u00bb di PAMP. Essi permetteranno, in funzione dell'antigene riconosciuto, un'attivazione differenziale delle vie di segnalazione il cui risultato \u00e8 la traslocazione nucleare di fattori transcrizionali della famiglia del nuclear factor (NF) jB. Questi ultimi permetteranno la trascrizione di geni da cui deriver\u00e0 il fenotipo globale della risposta all'aggressione.\n\nAttivazione della cascata infiammatoria durante l'infezione: risposta umorale L'infezione grave si accompagna a una reazione infiammatoria sistemica. Il corollario \u00e8 l'aumento della concentrazione di citochine proinfiammatorie in circolo (rassegna in [17] ). Tra queste, \u00e8 generalmente riconosciuto che le pi\u00f9 rappresentate sono il TNF-a, l'interleuchina 1 (IL1), l'IL6, l'interferone c. Se alcuni di questi fattori come l'IL6, presentano costantemente valori molto elevati nel corso delle infezioni gravi, la concentrazione di alcune citochine \u00e8 oggetto di una grande variabilit\u00e0. Cos\u00ec, solo il 10-25% dei pazienti presenta dei livelli misurabili di TNF-a [18] . A questo gruppo di citochine si oppone quello dei fattori antinfiammatori i cui prototipi sono l'IL10 e l'IL1ra [19] . Il concetto di onde successive pro-e antinfiammatorie \u00e8 stato a lungo proposto, con l'alternanza della systemic inflammatory response syndrome (SIRS), proinfiammatoria, che favorisce la risposta, e della compensatory anti-inflammatory response (CARS), antinfiammatoria che spegne il fenomeno [20] . \u00c8 stata anche descritta una fase intermedia di sovrapposizione, di una certa \u00abneutralit\u00e0\u00bb, detta mixed antagonist response syndrome (MARS). La questione che si pone \u00e8 il ruolo di queste citochine pro-e antinfiammatorie e se \u00e8 necessario un \u00abequilibrio\u00bb per limitare un eventuale effetto deleterio. La separazione caricaturale di questi diversi fattori in fasi distinte permette di comprendere meglio le diverse componenti della risposta dell'ospite all'infezione, ma ha un carattere artificiale. Le diverse fasi sembrano infatti molto pi\u00f9 simultanee di quanto sia stato inizialmente descritto. L'ampiezza della risposta citochinica, pro-oppure antinfiammatoria, \u00e8 stata descritta come peggiorativa [21] .\n\nA fianco della produzione proteica esistono altri sistemi che segnalano l'infiammazione. Cos\u00ec, l'esposizione al LPS permette di attivare la monossido d'azoto (NO) sintetasi inducibile endoteliale, che aumenter\u00e0 la concentrazione di NO [22] . L'eccesso di NO in circolo \u00e8 stato reso responsabile di lesioni dei piccoli vasi, con riduzione del tono, che possono portare a danni viscerali.\n\nQuesta risposta in termini di fattori solubili corrisponde, tuttavia, solo a una parte del sistema bioumorale.\n\nAttivazione della cascata infiammatoria durante l'infezione: risposta cellulare L'immunit\u00e0 cellulare \u00e8 indissociabile dalla risposta all'aggressione dell'organismo da parte degli agenti infettivi. Durante l'invasione da parte dei microrganismi di un tessuto normalmente sterile la prima risposta dell'organismo \u00e8 l'attivazione delle cellule coinvolte nella risposta immunitaria innata, cio\u00e8 il sistema di fagocitosi [23] . I macrofagi e le cellule dendritiche sono attivati dopo l'ingestione dei batteri e la stimolazione da parte di citochine come l'interferone c secrete dai linfociti T CD. Parallelamente a questa stimolazione, alcuni linfociti CD4, i T helper tipo 2 (Th2) possono avere propriet\u00e0 \u00abinibenti\u00bb per liberazione di interleuchina 10, che reprime l'attivazione dei macrofagi [24] . Alternativamente, i linfociti T CD4 possono beneficiare di una stimolazione da parte dei macrofagi o delle cellule dendritiche: queste cellule secernono l'interleuchina 12, che permette la differenziazione dei linfociti in T helper tipo 1 (Th1), che producono, a loro volta, citochine proinfiammatorie.\n\nSintesi dei principali fenomeni di coagulazione e di infiammazione responsabili della risposta sistemica dell'ospite.\n\nAttivazione del sistema del complemento Il messaggio veicolato dai macrofagi e dalle cellule dendritiche dipender\u00e0 da numerosissimi parametri quali il tipo di microrganismo e il sito dell'infezione. Il risultato finale \u00e8 uno stato proinfiammatorio, antinfiammatorio o un'anergia. Le cellule che hanno fagocitato degli elementi apoptotici favoriscono una reazione antinfiammatoria o un'anergia, mentre quelle che hanno fagocitato delle cellule necrotiche causano un'infiammazione sostenuta (Th1) [25] .\n\nIl fenomeno della coagulazione \u00e8 stato inizialmente descritto come un meccanismo indipendente che permette di formare un coagulo che limita il sanguinamento durante la rottura della barriera vascolare. Il suo ruolo \u00e8, in realt\u00e0, molto pi\u00f9 complesso e partecipa alla difesa antinfettiva.\n\nL'attivazione della coagulazione dopo un'esposizione al LPS \u00e8 una propriet\u00e0 fortemente conservata [8] che \u00e8 stata affinata con l'evoluzione, in particolare nell'uomo, uno degli esseri la cui immunit\u00e0 innata \u00e8 pi\u00f9 sviluppata. Il LPS causa alterazioni della parete dei vasi e attiva la via intrinseca della coagulazione. Ne deriva l'attivazione di vie canoniche a valle, che porta alla formazione di complessi multimolecolari la cui finalit\u00e0 \u00e8 la polimerizzazione della fibrina che d\u00e0 origine al coagulo. Questa via pu\u00f2 essere oggetto di un circuito di amplificazione in caso di coagulazione intravascolare disseminata.\n\nLa via estrinseca dipende dall'espressione del fattore tissutale (TF) e dalla sua associazione al fattore VII attivato [26] . La comparsa di un processo infiammatorio [27] induce l'espressione di TF all'interno del letto vascolare e alla superficie del sistema monociti-macrofagi, con liberazione di microparticelle (delle vescicole rivestite da una membrana in circolo nel letto vascolare) [28] . La cascata della coagulazione porta alla generazione di trombina, pietra angolare del sistema nella sepsi.\n\nOgni volta che la coagulazione viene attivata nell'organismo, vengono contemporaneamente attivati dei meccanismi di lotta contro la formazione del coagulo: la fibrinolisi, il sistema degli anticoagulanti naturali (proteina C, proteina S e trombomodulina) e la via dell'inibizione della via del TF (inibitore del fattore tissutale [TFPI]). Un difetto di uno di questi meccanismi favorisce lo sviluppo di una coagulazione intravascolare disseminata.\n\nLa fibrinolisi \u00e8 attivata dalla presenza di un coagulo o di elevate concentrazioni di citochine proinfiammatorie [29] . Essa agisce dopo l'attivazione della plasmina da parte di attivatori (PA), loro stessi sotto l'influenza di una regolazione negativa da parte degli inibitori degli attivatori della plasmina (PAI) [30] .\n\nL'antitrombina possiede un ruolo regolatore negativo dei fattori procoagulanti quali la trombina e il fattore X. La proteina C e la proteina S, in associazione, scinderanno il fattore V e il fattore VIII attivati. I sistemi anticoagulanti svolgono un ruolo profibrinolitico.\n\nL'ultimo sistema, o via di inibizione da TFPI, avr\u00e0 anche un'azione anticoagulante dopo la liberazione dalle cellule endoteliali dove \u00e8 immagazzinato. In effetti, il TFPI si pu\u00f2 legare al TF per limitare il suo ruolo nella generazione di trombina.\n\nNel corso dell'infezione esiste uno squilibrio di questi fenomeni in favore di una coagulazione aumentata a causa di un deficit acquisito di anticoagulanti naturali e di una fibrinolisi meno efficace [31] . Anche prima della comparsa degli elementi clinici, come l'ipotensione arteriosa e la febbre, gli anticoagulanti quali la proteina C, la proteina S e l'antitrombina III diminuiscono. Pi\u00f9 lo spettro clinico dimostra un'infezione grave (sepsi grave contro shock settico), pi\u00f9 il deficit di anticoagulanti naturali \u00e8 marcato [32] . Parallelamente si osserva una diminuzione della capacit\u00e0 di riassorbire il coagulo con la fibrinolisi, tanto pi\u00f9 marcata quanto pi\u00f9 grave \u00e8 il quadro clinico [33] .\n\nLa comparsa di una sepsi provoca un aumento del tasso circolante di citochine proinfiammatorie come l'IL6 [34] . Questi fattori solubili hanno la capacit\u00e0 di aumentare l'espressione del TF sulla superficie delle cellule endoteliali e dei monociti, responsabile di un'attivazione della coagulazione attraverso la via estrinseca. L'espressione dei recettori della proteina C diminuisce in presenza di proteine della flogosi come il TNF-a e l'IL1b. Il risultato \u00e8 la produzione di trombina [35] . In maniera paradossale, il TNF-a induce un aumento della fibrinolisi parallelamente alla sua attivit\u00e0 procoagulante, ma il bilancio del sistema rimane globalmente in favore dell'effetto procoagulante con iperproduzione di trombina [36] .\n\nAnche i sistemi del complemento e delle proteine di stress concorrono all'attivazione della coagulazione. Accanto alle sue azioni chemiotattiche, di attivazione dei neutrofili e di produzione di citochine, la proteina C reattiva attiva il sistema del complemento che controlla la coagulazione inibendo la proteina C e la proteina S [15, 37] .\n\nLe immunoglobuline sono in grado, in alcune circostanze, di avere un'attivit\u00e0 catalitica. Ci\u00f2 \u00e8 stato inizialmente descritto in situazioni di autoimmunit\u00e0. Questa propriet\u00e0 \u00e8 presente anche durante la sepsi, con la possibilit\u00e0 di degradare dei fattori della coagulazione che potrebbe regolare lo stato procoagulante [38] .\n\nL'impatto delle cellule infiammatorie sulla cascata della coagulazione \u00e8 rappresentato meglio nei pazienti neutropenici infettati. I pazienti settici non neutropenici hanno un'attivazione della produzione di trombina e una fibrinolisi attiva, fenomeni molto pi\u00f9 modesti nel paziente aplasico [39] . Livelli elevati di PAI-1 sono, tuttavia, osservati nelle infezioni pi\u00f9 gravi, qualunque sia il livello di leucociti circolanti. Le cellule infiammatorie sono implicate nell'attivazione della coagulazione. I neutrofili attivati liberano l'elastasi, che scinde l'antitrombina e riduce cos\u00ec le sue propriet\u00e0 anticoagulanti [40] . \u00c8 l'inadeguatezza della risposta dell'ospite all'aggressione da parte dell'agente infettivo che \u00e8 responsabile dello spettro laboratoristico e, alla fine, dei sintomi clinici.\n\nLe insufficienze d'organo implicano, il pi\u00f9 delle volte, dei meccanismi di infiammazione e neuroendocrini [41] . L'assenza di una lesione anatomica evidente dopo la fase di recupero della sepsi depone ancora a favore di questa teoria, e le lesioni secondarie a un'ischemia o a un'emorragia tissutale sono poco frequenti. Al contrario, i fattori solubili (come il TNF, l'IL1, il NO e le specie reattive dell'ossigeno) responsabili di anomalie della respirazione cellulare mitocondriale, le disfunzioni neuroendocrine che alterano gli scambi e l'adattamento tra i diversi organi e il circuito di autoattivazione dello stato procoagulante e proinfiammatorio sono all'origine di sofferenze tissutali e di disfunzioni d'organo [42] .\n\nLe definizioni di infezione (sepsi), di infezione grave e shock settico sono state proposte ormai da pi\u00f9 di 15 anni e sono state modificate in modo marginale da allora (Tabella 2). Esse si basavano allora su opinioni di esperti e utilizzavano elementi che illustravano la progressione dell'infezione e della risposta sistemica dell'ospite [7] . Tuttavia, queste definizioni erano carenti nell'individuare la gravit\u00e0 delle infezioni nella pratica clinica. Un vasto studio multicentrico di coorte in alcuni pazienti di rianimazione concludeva che stratificare i pazienti utilizzando la classificazione abituale non permetteva di predire la prognosi e, dunque, di stratificare precisamente la gravit\u00e0 [44] . Un punteggio di gravit\u00e0 che indica la presenza di una sepsi non era necessariamente predittivo di mortalit\u00e0, anche quando coesistevano delle insufficienze d'organo. Inoltre, queste definizioni soffrivano di un difetto di realizzabilit\u00e0 immediata al capezzale del paziente, poich\u00e9 comprendevano dei parametri di laboratorio.\n\nUno studio di Dremsizov et al. ha descritto il modesto valore dell'utilizzo degli elementi che compongono la definizione originale di SIRS per determinare l'evoluzione sfavorevole dei pazienti che presentano pneumopatie acute comunitarie e che I -36-840-D-10 \u00b6 Shock settico si rivolgono al pronto soccorso [45] . I risultati di questo studio dimostravano che i criteri di SIRS non permettevano di identificare i soggetti pi\u00f9 a rischio di evoluzione verso una sepsi grave, lo shock settico e il decesso. Di conseguenza, sono stati proposti punteggi pi\u00f9 specifici dei pazienti settici in pronto soccorso. I primi punteggi sviluppati integravano dei dati non immediatamente disponibili come l'identificazione del/dei microrganismo(i) alla ventiquattresima ora, dati incompatibili con il processo decisionale in medicina d'urgenza, particolarmente nel contesto dell'infezione grave [46] .\n\nAltri ancora hanno sviluppato un punteggio di gravit\u00e0 dei pazienti in pronto soccorso. Questo punteggio, che risponde all'acronimo MEDS (mortality in emergency department sepsis), \u00e8 un punteggio di mortalit\u00e0 a 28 giorni [46] e a 1 anno [47] . Il calcolo di tale punteggio \u00e8 operativo fin dal pronto soccorso, ma non \u00e8 teoricamente un punteggio decisionale. Nonostante la sua capacit\u00e0 di predire il tasso di mortalit\u00e0 sommando tutte le cause, la resa del punteggio MEDS non \u00e8 attualmente stata validata su scala individuale. Non \u00e8 indicato, in pratica, per il triage dei pazienti e per la decisione di un ricovero in rianimazione [48] . Il punteggio RISSC (risk of infection to severe sepsis and shock score), derivato da una popolazione che presenta un'infezione grave curata in rianimazione e proveniente dal pronto soccorso, permette di predire quali pazienti sono a rischio di sviluppare un'infezione con segni di gravit\u00e0. Questo punteggio non \u00e8 stato per ora validato, ma sembra interessante per individuare precocemente le infezioni potenzialmente gravi in base ai segni immediatamente accessibili al letto del malato [49] .\n\nIl punteggio di gravit\u00e0 che attualmente aiuta meglio il medico nel prendere delle decisioni \u00e8 il pneumonia severity index (PSI), meglio noto sotto il nome di \u00abpunteggio di Fine\u00bb [50] . Il PSI permette di valutare la probabilit\u00e0 di morte classificando i pazienti in cinque categorie di rischio crescente. L'utilizzo del punteggio nella pratica clinica permette un triage pi\u00f9 fine dei pazienti a basso rischio, con meno ricoveri indotti in questo gruppo di pazienti [51] [52] [53] . Il suo impiego non modifica tuttavia l'evoluzione dei pazienti pi\u00f9 gravi [54] , nei quali \u00e8 appena pi\u00f9 efficace dell'utilizzo dei criteri di sindrome infiammatoria sistemica di cui abbiamo gi\u00e0 precisato i limiti [45] . I tre principali punteggi sono riassunti nelle Tabelle 3-5.\n\nA causa della difficolt\u00e0 di disporre di uno strumento clinico attendibile, la questione di un triage aiutato da alcuni elementi di laboratorio \u00e8 stata rapidamente riproposta. In effetti, alcuni dei punteggi sopracitati sono compositi e integrano degli elementi laboratoristici. Fin dagli anni Settanta \u00e8 stato proposto l'uso del tasso di lattati per valutare l'entit\u00e0 della sofferenza viscerale nei pazienti infettati [55] . Le raccomandazioni internazionali provenienti da 11 societ\u00e0 scientifiche hanno suggerito di realizzare un dosaggio iniziale di lattato ematico per valutare tra la popolazione dei pazienti settici quelli in cui il rischio era pi\u00f9 elevato [43] . Diversi studi recenti hanno sottolineato il vantaggio potenziale del dosaggio ripetuto di lattato; il decremento di questo indicatore biologico, detto per abuso di linguaggio \u00abclearance del lattato\u00bb, permetterebbe di definire i pazienti nei quali il trattamento \u00e8 efficace e la cui evoluzione sarebbe favorevole [56, 57] . Anche la procalcitonina \u00e8 stata proposta come indicatore di gravit\u00e0 degli stati settici. Pi\u00f9 specifico di quello della proteina C reattiva [58] e dell'IL6, il dosaggio di procalcitonina rileverebbe pi\u00f9 efficacemente un'infezione evolutiva [59] . Tassi pi\u00f9 elevati di procalcitonina sarebbero abbastanza specifici per scoprire quali pazienti infetti sarebbero suscettibili di sviluppare uno stato infettivo grave. Tuttavia, la sensibilit\u00e0 di questo test \u00e8 insufficiente per raccomandare il suo uso nella pratica corrente e, in particolare, per lo screening dei pazienti presumibilmente pi\u00f9 gravi [60] .\n\nAntibiotici: \u00abchi agisce presto, agisce bene\u00bb Dire che il focolaio infettivo deve essere controllato appena possibile nel caso di un'infezione grave suona come un'evidenza. Cos\u00ec, ogni volta che esiste la possibilit\u00e0 di un trattamento chirurgico, deve essere ipotizzato l'intervento. \u00c8 questo il caso in presenza di un focolaio raccolto, come in alcune patologie addominali o, al contrario, durante alcune infezioni senza focolaio chiaramente individualizzato, ma il cui controllo richiede un intervento chirurgico senza perdita di tempo; un esempio di tale situazione \u00e8 la dermoipodermite profonda necrotizzante. Oltre a questa parte essenziale del trattamento Tabella 2. Definizioni dei livelli crescenti di gravit\u00e0 dell'infezione. Gli elementi aggiunti alle voci inizialmente considerate dalle societ\u00e0 nordamericane [43] sono in corsivo. . rapporto PaO 2 /FiO 2 inferiore a 280\n\n. acidosi lattica (lattato superiore a 2 mmol l -1 )\n\n. oliguria (diuresi inferiore a 0,5 ml kg -1 h -1 )\n\n. quando \u00e8 possibile, gli sforzi dovrebbero mirare all'instaurazione precoce e adeguata di una terapia antibiotica. Il tempo tra l'accettazione del paziente e l'inizio della terapia antibiotica ha un ruolo prognostico. L'importanza della strategia che raccomanda un'antibioticoterapia precoce \u00e8 stata inizialmente valutata nei pazienti che presentano una pneumopatia acuta comunitaria. In un campione di 18 209 pazienti di et\u00e0 maggiore di 65 anni che si presentavano a una visita per una pneumopatia acuta comunitaria, una terapia antibiotica iniziata prima della quarta ora permetteva di migliorare la prognosi [61] . Pi\u00f9 del 50% dei pazienti riceveva la prima dose di antibiotico dopo questo termine di 4 ore e il 17% dopo la sesta ora. I pazienti con una pneumopatia acuta comunitaria per i quali la terapia antibiotica era ritardata, erano i pazienti pi\u00f9 anziani, quelli in cui il quadro clinico era atipico e quelli che presentavano elementi di confusione quali l'assenza di febbre o la presenza di disturbi neurologici [62] , insomma, i pazienti per i quali la diagnosi non era evidente. Le conseguenze deleterie del ritardo nell'instaurazione della terapia antibiotica sono state riportate in molte situazioni cliniche, come la meningite batterica, le infezioni nei pazienti oncologici e le polmoniti comunitarie e nosocomiali [63] [64] [65] [66] [67] [68] [69] . Una casistica ha permesso di \u00abquantificare\u00bb la perdita di opportunit\u00e0 di una terapia antibiotica differita in un'infezione grave, definita dalla presenza di un'ipotensione arteriosa [70] : a partire dal momento in cui il paziente era ipoteso, ogni ora senza antibiotico aumentava del 7,6% il rischio di decesso nelle prime 6 ore. La necessit\u00e0 di introdurre precocemente una terapia antibiotica fa parte degli elementi integrati nelle raccomandazioni nazionali e internazionali [71] ; l'adesione a queste ultime e la loro applicazione permettono di accrescere la qualit\u00e0 delle cure prestate ai pazienti settici [72] .\n\nLa terapia antibiotica deve essere non soltanto precoce, ma anche adattata. Tuttavia, la sede dell'infezione \u00e8 talvolta difficile da definire. Il trattamento antibiotico deve tenere conto dei patogeni possibilmente implicati, e questo fra numerosissime possibilit\u00e0 [71] . L'adeguamento dell'antibiotico allo spettro di sensibilit\u00e0 del microrganismo \u00e8 cruciale per la prognosi vitale del paziente. Uno studio che valutava i determinanti del rischio di decesso in caso di setticemia ha riscontrato che l'antibioticoterapia iniziale non adattata al germe identificato nelle I -36-840-D-10 \u00b6 Shock settico emocolture aveva il pi\u00f9 forte impatto prognostico [72] . L'insieme degli studi sull'argomento concorda sull'importanza di una terapia antibiotica iniziale adeguata (Tabella 6) [67, [73] [74] [75] [76] [77] [78] [79] [80] [81] . Di conseguenza, \u00e8 stato raccomandato l'uso di una terapia antibiotica a largo spettro per coprire i germi pi\u00f9 frequentemente incontrati in funzione del focolaio infettivo [82] . Il livello di evidenza clinica per l'uso degli antibiotici a largo spettro rester\u00e0 con ogni probabilit\u00e0 debole [75] , ma si basa sul buon senso microbiologico. Seguire le raccomandazioni antibiotiche in termini di spettro di attivit\u00e0 \u00e8, in ogni caso, un elemento di qualit\u00e0 delle cure che ha dimostrato il suo beneficio sulla sopravvivenza [83] . Tuttavia, migliorare l'individuazione dei patogeni resta un obiettivo da raggiungere per limitare lo spettro della terapia antibiotica e affinare la terapia sul germe responsabile. Le tecniche microbiologiche abituali possono mancare di sensibilit\u00e0. L'uso di antigeni urinari per individuare Streptococcus pneumoniae e Legionella pneumophila di tipo 1 pu\u00f2 aiutare nei pazienti che presentano un'infezione polmonare. Accanto alla loro buona sensibilit\u00e0 queste tecniche hanno una specificit\u00e0 mediocre per individuare un'infezione evolutiva; la loro presenza pu\u00f2 essere rilevata molto tempo dopo un'infezione precedente o essere semplicemente la testimonianza dello stato di portatore di pneumococco nelle vie aeree superiori [84] . Sono attualmente in via di sviluppo strumenti di genomica molto sensibili, che hanno la capacit\u00e0 di rilevare virus e batteri; piattaforme di individuazione multiple permettono lo screening di una grande variet\u00e0 di microrganismi [85] . La strategia di utilizzo di queste tecniche non \u00e8 attualmente definita. Tutte le iniziative che tendono a migliorare la terapia antibiotica devono comunque essere oggetto dell'attenzione dei medici, il cui scopo \u00e8 quello di migliorare la prescrizione antibiotica.\n\nTra le terapie sintomatiche il controllo emodinamico \u00e8 intuitivamente quello pi\u00f9 evidente. Le modalit\u00e0 sono tuttavia continuamente discusse e la letteratura scientifica abbonda di studi su questo argomento. Mantenere o ripristinare la volemia \u00e8 il primo obiettivo del trattamento \u00abdi sostegno\u00bb durante l'infezione grave [86] . Storicamente, l'albumina \u00e8 stata il primo soluto impiegato per l'espansione volemica in questi pazienti. Tuttavia, il razionale per il suo uso \u00e8 stato invalidato da una metanalisi che riferisce un aumento della mortalit\u00e0 nel gruppo dei pazienti sottoposti a perfusione di albumina come trattamento dello shock [87] . Si deve notare che un'analisi di sottogruppi suggeriva una migliore sopravvivenza nel gruppo dei pazienti ipoalbuminemici quando essi ricevevano dell'albumina, ma si trattava in tal caso solo di una tendenza senza significativit\u00e0 statistica [88] . Inoltre, l'analisi costo-beneficio dell'uso di albumina \u00e8 un altro freno al suo uso. Una simulazione medicoeconomica suggerisce tuttavia un possibile beneficio dell'albumina nei pazienti settici [89] . L'uso di albumina nel trattamento dello shock deve quindi essere considerato con precauzione; non esistono prove che permettano di raccomandare il suo nei pazienti in stato di shock, in particolare in caso di infezioni gravi.\n\nLa trasfusione di concentrati eritrocitari \u00e8 stata proposta per i pazienti settici come soluzione di riempimento, nella misura in cui il valore dell'emoglobina contribuisce al trasporto dell'ossigeno e favorisce il trasporto e gli scambi di ossigeno nei tessuti. In effetti, il trasporto d'ossigeno VO 2 \u00e8 fisiologicamente determinato dal prodotto di GC, gittata cardiaca, e C(a-v) O 2 , differenza arterovenosa di concentrazione in ossigeno; con la concentrazione arteriosa di ossigeno CaO 2 =1,31\u00d7Hb\u00d7SaO 2 . La strategia di trasfusione basata su obiettivi si basa su questi dati fisiologici [90, 91] . Secondo i risultati dello studio di Rivers et al. [92] l'uso di trasfusioni di globuli rossi \u00e8 considerato come possibilmente utile. Le prove mediche restano tuttavia limitate e la trasfusione su obiettivi fisiologici si oppone al concetto di trasfusione guidata da soglie. In effetti, \u00e8 stato suggerito che limitare la trasfusione di globuli rossi poteva essere utile in termini di sopravvivenza nei pazienti ricoverati in rianimazione. In effetti, la trasfusione pu\u00f2 favorire la comparsa di lesioni polmonari e provocare un'immunosoppressione relativa sulle cellule NK. Lo studio di sopravvivenza principe \u00e8 stato realizzato, mentre i prodotti trasfusi erano non deleucocizzati; orbene, la deleucocizzazione permette di limitare la tossicit\u00e0 dei concentrati eritrocitari. Inoltre, su una popolazione mirata, nella fattispecie i pazienti settici, \u00e8 possibile che gli effetti collaterali siano controbilanciati dagli effetti benefici sul trasporto di ossigeno.\n\nUn dibattito permanente riguardo alla migliore soluzione da usare per ottenere un'espansione volemica adeguata \u00e8 alimentato in letteratura. In effetti, la scelta tra cristalloidi e colloidi resta controversa.\n\nIl potere di espansione di queste due categorie di liquidi \u00e8 differente. I colloidi hanno un potere di espansione superiore e un'emivita pi\u00f9 lunga (Tabella 7). Tuttavia, il massimo volume di colloidi \u00e8 limitato a 33 ml kg -1 di peso. I vantaggi teorici dei colloidi sono da moderare in base agli studi clinici. \u00c8 stato dimostrato che un volume identico dell'una o dell'altra soluzione permetteva di ottenere delle variazioni equivalenti di volume di eiezione sistolica e di rilascio di ossigeno [93] . Le revisioni sistematiche e le metanalisi che includono pazienti con infezioni gravi e altri pazienti in stato di shock concluderebbero per un'equivalenza dei due tipi di soluzione, a eccezione di una di esse che ha evidenziato un beneficio con l'uso delle soluzioni cristalloidi [94] . Inoltre, i colloidi sono noti per la loro nefrotossicit\u00e0 e sono state riferite alterazioni della coagulazione in occasione del loro utilizzo. Questi elementi hanno condotto a realizzare dei lavori comparativi randomizzati nei pazienti in stato di shock settico. Un primo studio ha osservato una pi\u00f9 alta frequenza di insufficienza renale acuta nel gruppo dei pazienti che ricevevano dei colloidi [95] . Un secondo studio prospettico randomizzato che si proponeva di aiutare nella scelta della soluzione pi\u00f9 sicura tra Ringer lattato e idrossietilamido [96] non ha potuto essere portato a termine per Tabella 6. Dati della letteratura che riguardano l'impatto sulla prognosi vitale di una terapia antibiotica iniziale inattiva sul germe riscontrato all'esame microbiologico.\n\nIspahani et al. [73] 1987 875 Setticemia\n\nMeyers et al. [74] 1989 100 Setticemia, et\u00e0 >65 anni Riduzione del 12% (62% versus 50%, p=0,05)\n\nWeinstein et al. [75] 1997 707 Setticemia OR=2,72\n\nLeibovici et al. [76] 1998 2 158 Setticemia OR=1,6 (IC 95% = 1,3-1, 9) Behrendt et al. [77] Yu et al. [81] 2003 844 Setticemia, pneumococco Assenza di aumento della mortalit\u00e0 (p>0,2) OR: odds ratio; IC 95%: intervallo di confidenza al 95%.\n\nShock settico \u00b6 I -36-840-D-10\n\nproblemi di concezione dello studio [97] . Un ultimo studio ha recentemente di nuovo dimostrato l'effetto negativo delle gelatine nella rianimazione delle infezioni gravi [98] . Sebbene il riempimento vascolare sia un trattamento essenziale dello shock settico, la scelta del prodotto e le modalit\u00e0 di somministrazione restano controverse, ma dovrebbero idealmente essere guidate da obiettivi [92] .\n\nUn solido razionale \u00e8 alla base dell'uso di vasopressori nella pratica clinica nella gestione dello shock settico [99] , tuttavia i medici dispongono di pochi studi comparativi. Nella pratica quotidiana \u00e8 l'associazione di molecole con effetti farmacologici differenti che guida la loro scelta. L'associazione di noradrenalina e dobutamina migliora i parametri emodinamici della circolazione epatosplancnica [100] , ma richiede un monitoraggio invasivo per l'adattamento della loro dose. Dopamina e adrenalina hanno effetti vasocostrittori e aumentano la gittata cardiaca per il loro effetto inotropo positivo, ma i loro effetti metabolici sono potenzialmente deleteri [101, 102] .\n\nLe societ\u00e0 scientifiche hanno pubblicato delle raccomandazioni per aiutare i medici nella prescrizione dei prodotti vasoattivi e hanno lasciato per i pazienti pi\u00f9 gravi la scelta tra l'adrenalina e l'associazione classica noradrenalinadobutamina [103] . Una recente pubblicazione ha validato l'equivalenza di queste due strategie, sia sul piano dell'efficacia sia degli effetti secondari [104] . La vasopressina \u00e8 oggetto di un interesse crescente, ma i risultati attualmente disponibili non permettono di integrarla con certezza nello schema terapeutico [105] . La sopravvivenza dello shock settico refrattario \u00e8 stata osservata in alcuni pazienti nei quali la vasopressina era utilizzata come trattamento di salvataggio. Risultati recenti potrebbero tuttavia definire pi\u00f9 precisamente il ruolo di questo farmaco nell'arsenale terapeutico in un futuro prossimo [106] . Lo studio VASST (VAsopressin in Septic Shock Trial) confronta attualmente la vasopressina e la noradrenalina in prima intenzione nei pazienti in stato di shock settico.\n\nQualunque sia la scelta del trattamento vasoattivo, esso deve essere ipotizzato senza indugio a partire dal momento in cui l'espansione volemica ben condotta non ha permesso di controllare l'ipotensione, integrandosi in una strategia terapeutica aggressiva che permette di migliorare in modo duraturo il futuro del paziente [92] .\n\nAlcuni studi hanno precedentemente dimostrato che la precocit\u00e0 di una terapia poteva migliorare la prognosi in differenti situazioni patologiche. Gli esempi pi\u00f9 emblematici riguardano la fibrinolisi nell'infarto del miocardio, il trattamento curativo dell'embolia polmonare e la gestione del politraumatizzato. Nelle diverse situazioni ogni ritardo nell'attuazione del trattamento \u00e8 responsabile di una perdita di opportunit\u00e0 per il paziente. Pi\u00f9 precisamente, la normalizzazione precoce dei parametri fisiologici nel quadro di un politrauma ha dato luogo al concetto di golden hour, durante la quale si gioca la prognosi quoad vitam e durante la quale l'implementazione dell'arsenale terapeutico permette di migliorare significativamente la prognosi del malato. Migliorare in tempi brevi i parametri fisiologici come la pressione arteriosa e il rilascio di ossigeno \u00e8 una sfida evidente del trattamento della sepsi, gi\u00e0 sottolineata dalle conferenze di esperti alla fine degli anni Novanta [107] . Alcuni studi hanno dimostrato che l'applicazione di un trattamento guidato da obiettivi fisiologici precoci poteva migliorare la prognosi dei pazienti. Lo studio di Rivers et al. ha posto l'accento su questo concetto applicato alla gestione della sepsi [92] . La pubblicazione principale del 2001 ha suscitato un dibattito relativo alla pratica medica elementare: era possibile salvare dei pazienti settici solo migliorando i parametri di ossigenazione tissutale nelle prime 6 ore del trattamento?\n\nLo studio di Rivers et al. proponeva di ottenere appena possibile il livello fisiologico di parametri emodinamici come la pressione arteriosa e la saturazione venosa centrale in ossigeno (ScvO 2 ). Per raggiungere questi obiettivi, si raccomandava di utilizzare i trattamenti usuali che sono l'espansione volemica, la trasfusione di globuli rossi, l'uso di catecolamine e la ventilazione meccanica precoce (Fig. 2) . I risultati molto favorevoli ottenuti trattando i pazienti su obiettivi precoci hanno spinto molte equipe di urgenza e rianimazione a modificare la loro pratica e la loro organizzazione per applicare nella maniera pi\u00f9 fedele possibile gli elementi del protocollo di Rivers: alcune equipe si sono conformate in maniera rigorosa o estremamente simile alle procedure [108] [109] [110] [111] ; altre hanno adattato al loro sistema di cure e alla loro organizzazione le direttive della pubblicazione originale o utilizzando delle procedure terapeutiche meno pesanti ma applicabili o sviluppando equipe specifiche per il trattamento delle infezioni gravi, descritte in letteratura sotto il termine di sepsis team [112] [113] [114] [115] [116] [117] [118] . I risultati globali di questi studi erano un beneficio in termini di sopravvivenza nel gruppo dei pazienti trattati su obiettivi precoci [109] .\n\nL'importanza di questi risultati \u00e8 stata tuttavia temperata dagli ostacoli che limitano la loro applicabilit\u00e0. Esiste una grande eterogeneit\u00e0 dei servizi di pronto soccorso riguardo alla capacit\u00e0 di intraprendere e monitorare dei parametri emodinamici invasivi, tanto in termini di attrezzatura che di disponibilit\u00e0 del personale [119, 120] . Un altro elemento non risolto \u00e8 la capacit\u00e0 tecnica di posizionare dei mezzi di controllo invasivi da parte delle equipe mediche di urgentisti [120] e rianimatori [121] . Inoltre, un numero crescente di articoli mette in allarme sul fatto che i servizi di pronto soccorso sono sovraccarichi, compromettendo la qualit\u00e0 delle cure, e questo tanto pi\u00f9 in quanto si tratta di cure di alto livello tecnico e in quanto la maggior parte dei medici di pronto soccorso non ha il tempo di prodigarsi di fronte al numero sempre crescente di pazienti [122] [123] [124] .\n\nInfine, alcuni studi segnalano la difficolt\u00e0 di intraprendere il trattamento ottimale in Europa [125, 126] e negli Stati Uniti [127] . Non solo il trattamento sintomatico emodinamico pu\u00f2 essere difficile da implementare, ma la terapia antibiotica, che non richiede tuttavia alcuna specificit\u00e0 tecnica, \u00e8 spesso realizzata in ritardo. Per esempio, \u00e8 stato segnalato che il ritardo medio della prima dose di antibiotico restava di 3 ore [108] e che il 68% dei pazienti non riceveva alcun antibiotico in questo periodo di tempo [125] . Alcuni studi hanno validato la fattibilit\u00e0 delle misure proposte da Rivers nei servizi di pronto soccorso, poich\u00e9 molte sono aggressive e dipendono da un alto livello tecnico e dunque pi\u00f9 specificamente di unit\u00e0 di rianimazione. In alcuni casi la mortalit\u00e0 era immutata, pari al 31%, prima e dopo l'implementazione delle procedure che miglioravano il coordinamento delle cure tra pronto soccorso e rianimazione [128] . Inoltre, gli sforzi di informazione devono essere proseguiti dopo l'inizio dell'implementazione della strategia di trattamento sugli obiettivi, poich\u00e9 la curva di apprendimento si degrada discretamente nel corso del tempo, come per la maggior parte delle procedure [129, 130] . A margine di queste considerazioni pragmatiche di fattibilit\u00e0 sono stati anche discussi i parametri-bersaglio da raggiungere. La ScvO 2 \u00e8 un parametro interessante da ottimizzare quando \u00e8 anormale, ma pu\u00f2 anche apparire normale durante alcune infezioni gravi [131] . Il profilo emodinamico dei pazienti settici \u00e8 eminentemente diverso da un paziente all'altro, variando con le comorbilit\u00e0 e anche con lo stadio di presentazione dell'infezione e andando da uno stadio iperdinamico a uno stadio di insufficienza su incompetenza miocardica di origine settica [132] . L'utilizzo della pressione venosa centrale come indicatore dell'ipovolemia si dimostra spesso carente. La riduzione della pressione venosa centrale associata a una diminuzione della ScvO 2 pu\u00f2 significare la presenza di un'insufficienza cardiaca oppure un'inadeguatezza tra offerta e richiesta di ossigeno. L'interpretazione pu\u00f2 solo essere integrata nel contesto clinico. Sono disponibili altri indicatori. La misurazione della variazione dell'ossimetria da polso e della variazione dell'ampiezza del volume sistolico fornisce utili informazioni sulla volemia. Una differenza di ampiezza del 10% o superiore \u00e8 considerata un buon indice di ipovolemia [133] .\n\nL'impiego generoso della trasfusione di concentrati eritrocitari \u00e8 stato proposto per migliorare la ScvO 2 . La trasfusione non controllata \u00e8 potenzialmente deleteria [90, 91] (cfr. supra), ma, in caso di infezione grave, i rischi teorici sono controbilanciati dai benefici sull'ossigenazione tissutale e sui parametri dell'infiammazione [134] . L'interesse della pressione venosa centrale e della ScvO 2 come parametri da usare come bersaglio pu\u00f2 essere discusso [118] . \u00c8 pi\u00f9 importante definire obiettivi ragionevoli per trattare la sepsi utilizzando i mezzi di cui dispone ogni struttura, tenendo conto delle disponibilit\u00e0 di risorse umane e materiali e della padronanza delle tecniche di rianimazione [133] . [92] . PVC: pressione venosa centrale; PA: pressione arteriosa; PAS: pressione arteriosa sistolica; ScvO 2 : saturazione in ossigeno del sangue venoso cavale superiore; Ht: ematocrito; GRC: globuli rossi concentrati.\n\nDurante gli ultimi due decenni nessuno degli studi terapeutici che avevano lo scopo di modulare la risposta dell'ospite all'infezione ha permesso di migliorare la prognosi dei pazienti nonostante alcuni dati preclinici promettenti. I risultati di due recenti studi clinici hanno dato una nuova speranza per lo sviluppo di questo tipo di approccio, con l'utilizzo della proteina C ricombinante umana e di basse dosi di corticosteroidi.\n\nIl beneficio dei corticosteroidi sull'evoluzione emodinamica \u00e8 fortemente suggerito da alcuni dati recenti. \u00c8 stato osservato in uno studio randomizzato in doppio cieco che l'uso di basse dosi di idrocortisone (50 mg ogni 6 ore) associato al 5-alfafludrocortisone (50 \u00b5g per giorno) permette di interrompere pi\u00f9 precocemente il trattamento vasopressore che nel gruppo controllo [135] . Per spiegare questo effetto, sono state proposte le propriet\u00e0 metaboliche degli steroidi sul bilancio idrosodico e la loro capacit\u00e0 di riciclare sulla membrana i recettori adrenergici. Il loro ruolo antinfiammatorio e la loro capacit\u00e0 di limitare l'espressione di membrana del TF potrebbero contribuire all'effetto terapeutico nel quadro dell'infezione grave, ma non sono stati specificamente studiati in occasione di questi studi. Una delle difficolt\u00e0 \u00e8 definire al meglio i pazienti che presentano un'insufficienza surrenalica relativa in occasione della sepsi, che costituisce il bersaglio del trattamento con steroidi a basso dosaggio. In effetti, coesistono differenti definizioni per valutare questo deficit relativo. Uno studio di coorte condotto dal gruppo Corticus ha sottolineato l'importanza di misurare la variazione della cortisolemia dopo una stimolazione con corticotropina (test con l'adrenocorticotrophic hormone) [136] . Questo studio ha ipotizzato un effetto possibilmente deleterio dell'uso di etomidato, un imidazolico utilizzato per l'induzione dell'anestesia veloce, sulla risposta ormonale e sulla prognosi. Questa constatazione ha posto la questione dell'uso di questo anestetico per i pazienti settici. Tale timore era stato precedentemente suggerito da altri autori, ma \u00e8 ancora discusso [137] . Le societ\u00e0 scientifiche francofone hanno proposto nel 2006 di integrare questo elemento terapeutico nella pratica medica corrente. La strategia che propone l'impiego degli steroidi \u00e8 nuovamente dibattuta alla luce dei risultati negativi di uno studio pubblicato nel 2008 [138] . Le societ\u00e0 scientifiche non hanno attualmente aggiornato le loro raccomandazioni su questo punto preciso.\n\nEsiste nel corso dell'infezione un deficit acquisito di anticoagulanti naturali, tanto pi\u00f9 profondo quanto pi\u00f9 grave \u00e8 il quadro clinico (cfr. supra). Uno studio multicentrico internazionale ha testato l'efficacia della proteina C attivata ricombinante umana nello shock settico. Il razionale dello studio era una sostituzione della proteina anticoagulante, che permetteva di regolare la coagulazione, limitando lo sviluppo delle insufficienze d'organo e migliorando la prognosi [139] . In seguito, molte pubblicazioni hanno dimostrato che, oltre all'effetto anticoagulante, il beneficio del trattamento poteva avere come origine le interazioni della proteina C con i sistemi dell'infiammazione, la risposta immunitaria innata e l'apoptosi [140] . La proteina C attivata ricombinante umana \u00e8 anche in grado di proteggere dall'ipotensione gli animali e i volontari sani sottoposti a iniezione di LPS. I risultati clinici sono sovrapponibili, con un miglioramento pi\u00f9 rapido dei parametri emodinamici e una sospensione pi\u00f9 precoce dei farmaci vasoattivi [141, 142] . Questo effetto potrebbe essere legato alla modulazione endocrina della proteina C attivata che implica la adrenomedullina e le sue propriet\u00e0 vasoregolatrici. Gli studi clinici hanno permesso di osservare una diminuzione della mortalit\u00e0 nei pazienti pi\u00f9 gravi. In effetti, la proteina C attivata ricombinante \u00e8 un farmaco approvato nel trattamento della sepsi con insufficienze d'organo.\n\nMalgrado i risultati degli studi i trattamenti adiuvanti sono sotto-utilizzati, a volte a vantaggio di terapie che non hanno dimostrato efficacia. Anche in questo caso, applicare le raccomandazioni sembra un mezzo per migliorare la qualit\u00e0 delle cure.\n\nNuovi standard di cure sono stati integrati alle buone pratiche cliniche in rianimazione. Bench\u00e9 non abbiano alcun legame diretto con l'infezione propriamente detta, le raccomandazioni insistono sulla loro importanza e sulla necessit\u00e0 di integrarli in una pratica globale per migliorare pi\u00f9 in generale la qualit\u00e0 delle cure. Si tratta essenzialmente delle pratiche che riguardano la ventilazione meccanica non barotraumatica e il controllo glicemico stretto.\n\nAlcuni studi indipendenti hanno dimostrato che la diminuzione del volume corrente (\u22646 ml kg -1 ) nei pazienti che presentano una sindrome di distress respiratorio dell'adulto permetteva di migliorare la loro sopravvivenza rispetto a pazienti ventilati con metodi convenzionali (12 ml kg -1 ) [143, 144] .\n\nL'iperglicemia \u00e8 un fattore che da lungo tempo si sospetta aggravi la prognosi dei pazienti in rianimazione [145, 146] . Al fine di valutare l'impatto di un controllo glicemico assoluto sulla mortalit\u00e0, 1 548 pazienti sono stati randomizzati in uno studio prospettico e controllato, destinato a testare l'impatto di una strategia che comporta un controllo glicemico assoluto (da 80 a 110 mg/dl) rispetto a un controllo glicemico convenzionale (da 180 a 210 mg/dl). Per ottenere un controllo glicemico rigoroso era, il pi\u00f9 delle volte, necessaria una somministrazione continua di insulina per via endovenosa. La mortalit\u00e0 era significativamente ridotta nel gruppo \u00abrigoroso\u00bb rispetto al gruppo \u00abconvenzionale\u00bb (4,6% contro 8%, p<0,04), rinforzando il messaggio sull'interesse di una misura terapeutica semplice. Bench\u00e9 non si applichi esclusivamente ai pazienti in shock settico, il controllo rigoroso della glicemia \u00e8 divenuto uno standard nei pazienti in rianimazione. Il rischio legato a eventuali ipoglicemie, che appariva marginale in questi studi, \u00e8 tuttavia stato sottolineato da alcuni [147] e questo rischio era anche stato sottolineato da uno studio multicentrico tedesco [98] .\n\nSebbene ancora discussi, questi elementi delle cure fanno logicamente parte dell'arsenale terapeutico da applicare a ogni paziente che presenta una patologia rianimatoria.\n\nLe societ\u00e0 scientifiche hanno sottolineato la loro importanza nelle proprie raccomandazioni, consigliando di applicare ai pazienti settici questi trattamenti meno specifici, ma che contribuiscono a offrire migliori possibilit\u00e0 di sopravvivenza.\n\nIl peso dell'insufficienza renale nel corso della sepsi \u00e8 considerevole in termini di prognosi, peggiorando significativamente la mortalit\u00e0 [148] . Una volta instauratasi l'insufficienza renale, il ricorso alla depurazione extrarenale (DE) \u00e8 necessario in quasi i due terzi dei casi di insufficienza renale acuta associata alla sepsi [149] . La scelta della tecnica di DE da usare \u00e8 stata oggetto di un'abbondante letteratura. L'emodialisi intermittente (EDI), tecnica di riferimento, \u00e8 stata gradualmente abbandonata a vantaggio dell'emofiltrazione (EF) pi\u00f9 recentemente descritta, a causa delle sue propriet\u00e0 che appaiono meno adeguate ai pazienti instabili. In effetti, in EDI, la depurazione plasmatica risponde a un meccanismo di scambio diffusivo, realizzato secondo il gradiente di concentrazione tra compartimento plasmatico e dializzato. Si accompagna a un tasso di depurazione rilevante (clearance di 200-300 ml min -1 ) e pu\u00f2 provocare una perdita sodica iniziale e un rapido cambiamento dell'osmolalit\u00e0 plasmatica. Queste variazioni improvvise, cos\u00ec come le modificazioni potenziali del tono vascolare (legate al riscaldamento del sangue durante la seduta) e la necessit\u00e0 di gestire il bilancio idrico per brevi durate (da 4 a 6 ore) spiegano le ipotensioni arteriose spesso osservate. Al contrario, l'EF fa ricorso a un meccanismo di scambio convettivo nel corso del quale gli elettroliti sono depurati a concentrazione costante, seguendo i movimenti liquidi (ultrafiltrato) indotti da un gradiente di pressione da una parte e dall'altra della membrana di EF, e genera un tasso di depurazione pi\u00f9 basso (30-40 ml min -1 ), che spiega in parte le pi\u00f9 modeste variazioni emodinamiche. Cos\u00ec, i difensori dell'EF evidenziano, rispetto all'EDI, il miglioramento della tollerabilit\u00e0 emodinamica e la migliore gestione del bilancio idrico quotidiano. La tollerabilit\u00e0 emodinamica pu\u00f2 tuttavia essere migliorata quando si rispettano alcune precauzioni in grado di migliorare la reattivit\u00e0 vascolare e di ridurre le variazioni del pool sodico [150] . La maggior parte degli studi che hanno confrontato le due metodiche in termini di mortalit\u00e0 \u00e8 di natura retrospettiva, con numerose distorsioni metodologiche. I loro risultati sono contraddittori; alcuni riscontrano una mortalit\u00e0 pi\u00f9 elevata [151] [152] [153] [154] , altri una mortalit\u00e0 pi\u00f9 bassa [155, 156] o, addirittura, un'assenza di differenza [157] [158] [159] . Attualmente, sono pubblicati sei studi prospettici randomizzati che concordano nel non individuare alcuna differenza significativa tra le due metodiche quando esse sono utilizzate in maniera adeguata a questi pazienti instabili [160] [161] [162] [163] [164] [165] . Cos\u00ec, la scelta della metodica deve essere determinata in funzione dell'esperienza dell'equipe e della disponibilit\u00e0 dell'apparecchio di DE.\n\nPi\u00f9 che la scelta della metodica, le domande fondamentali riguardano i criteri di inizio, il controllo della qualit\u00e0 della depurazione (dose di dialisi) e il vantaggio potenziale di usare la DE per controllare l'infiammazione e non pi\u00f9 soltanto i disturbi metabolici dell'insufficienza renale acuta.\n\nIl tempo tra la comparsa dell'insufficienza renale e l'inizio della DE potrebbe essere un elemento importante per la prognosi dei pazienti [166] . La tendenza attuale \u00e8 quella di iniziare la sostituzione renale abbastanza precocemente nei pazienti settici per ripristinare l'omeostasi idroelettrolitica e metabolica. Sembra essenziale considerare l'evoluzione dell'insufficienza renale sui valori dell'azotemia e della diuresi e non indugiare quando questa evoluzione presenta un peggioramento continuo nonostante una terapia ben condotta. \u00c8 tuttavia difficile proporre delle soglie a partire dalle quali la DE deve essere iniziata. Tipicamente, si presumono un tasso di urea plasmatica di almeno 30 mmol/l o un'oliguria inferiore a 200 ml per 12 ore [167] . In alcune forme a evoluzione pi\u00f9 rapida l'indicazione si basa sulle complicanze gi\u00e0 presenti (iperkaliemia, acidosi metabolica mal controllata, ipervolemia con sovraccarico vascolare polmonare) quali che siano i valori dell'urea.\n\nUn altro parametro molto importante riguarda la qualit\u00e0 della DE, che si pu\u00f2 valutare con la misurazione della dose somministrata. Quest'ultima deriva dalla clearance ottenuta nel corso della seduta di EF o di EDI. Ad oggi, tre studi prospettici randomizzati hanno stabilito l'effetto di questo parametro sulla mortalit\u00e0 [168] [169] [170] . In EF, gli esperti raccomandano una dose somministrata minima di 35 ml kg -1 h -1 di ultrafiltrazione in postdiluizione. In EDI i metodi di misurazione sono pi\u00f9 complessi, ma si deve come minimo ottenere un tasso di riduzione di urea superiore al 65% a seduta. Metodi recenti di misurazione della dose somministrata in tempo reale, attualmente in corso di sviluppo, dovrebbero permettere in un futuro prossimo di disporre di uno strumento efficace [171] .\n\nUn ultimo aspetto riguarda il potenziale ruolo delle metodiche di DE nel controllo dell'infiammazione. Questo si applica solo all'EF, poich\u00e9 lo scambio convettivo permette la depurazione delle molecole di dimensioni medie (molecole dell'infiammazione), cosa che non permette la diffusione (EDI). Un'abbondante letteratura sperimentale segnala effetti emodinamici significativi dell'EF eseguita ad alto volume di ultrafiltrazione (tra i 60 e i 200 ml min -1 ) sia in modelli di shock endotossinici sia in modelli di shock settici [172] . Ad oggi, alcuni studi nell'uomo descrivono degli effetti emodinamici, ma nessuno \u00e8 prospettico randomizzato, e tutti presentano distorsioni metodologiche che impediscono di concludere sull'effetto reale di queste metodiche. Altri metodi in corso di sperimentazione (adsorbimento, membrane ad alta permeabilit\u00e0) non hanno raggiunto ad oggi il livello di prova sufficiente per affermarsi nella pratica clinica.\n\nIn sintesi, sembra che l'insufficienza renale a causa del suo ruolo prognostico innegabile necessiti di una gestione energica, iniziata relativamente precocemente con un obiettivo di qualit\u00e0 (dose somministrata) chiaramente definito e controllato.\n\nLa febbre \u00e8 considerata un disturbo della termoregolazione. Nel corso dell'infezione avrebbe un effetto battericida. L'aumento della temperatura centrale sembra tuttavia deleterio nei soggetti debilitati, poich\u00e9 essa aumenta la richiesta di ossigeno. La febbre \u00e8 un segno incostante nello shock settico e la sua frequenza \u00e8 mal valutata. L'ipotermia \u00e8 stata riscontrata quale fattore prognostico peggiorativo nella sepsi da bacilli Gram negativi. Uno studio pi\u00f9 recente ha valutato la comparsa di febbre nel corso di un soggiorno in rianimazione. Le alterazioni termiche erano associate a una prognosi meno favorevole, pi\u00f9 infausta. Nessuna valutazione dell'efficacia del trattamento della febbre sul tasso di mortalit\u00e0 \u00e8 tuttavia attualmente disponibile nel quadro dello shock settico.\n\nIn pronto soccorso la gestione dello shock settico in fase iniziale \u00e8 basata sul riconoscimento dello stato di shock e del suo carattere infettivo. Questo deve allora portare a instaurare un trattamento sintomatico a base di espansione volemica, il cui obiettivo \u00e8 il miglioramento dei parametri emodinamici e metabolici. Il trattamento specifico deve comprendere l'eradicazione del focolaio infettivo con un'antibioticoterapia precoce e adatta o anche in alcuni casi, un approccio chirurgico. Sar\u00e0 allora discusso un trattamento coadiuvante e sar\u00e0 valutata la necessit\u00e0 di ricorrere a farmaci vasoattivi. Questi trattamenti devono essere intrapresi non appena riconosciuto lo shock settico. Nel contesto francese di organizzazione delle cure il paziente deve essere trasferito nel pi\u00f9 breve tempo possibile verso una struttura di rianimazione per realizzare al meglio il trattamento e il suo follow-up. Questi dati sono riassunti nella Figura 3 derivata dalle raccomandazioni [173] .\n\nNonostante una grande frequenza e un'alta mortalit\u00e0, i \u00abnuovi trattamenti\u00bb dello shock settico non sono numerosi. Alcuni dati recenti dimostrano che la presenza di variabilit\u00e0 genetiche interindividuali potrebbe in parte spiegare le differenze dei quadri clinici derivanti dall'aggressione da parte di uno stesso patogeno. I progressi futuri nel trattamento dello shock settico utilizzeranno probabilmente gli strumenti genetici per proporre il trattamento pi\u00f9 adatto a ogni singolo paziente, tanto negli studi clinici che nella pratica quotidiana, come avviene oggi in oncologia.\n\nPer il momento, il trattamento dello shock settico si basa su misure in apparenza semplici: \u2022 il riconoscimento precoce di un'infezione grave; \u2022 l'identificazione e il trattamento del focolaio infettivo; \u2022 la terapia iniziale con ossigeno ed espansione volemica su obiettivi fisiologici, quindi utilizzando i farmaci vasoattivi, la ventilazione meccanica e i trattamenti adiuvanti; \u2022 il ricovero in rianimazione non appena necessario.\n\nMigliorare l'applicazione di queste pratiche deve essere una sfida di tutti i giorni per i medici che hanno in cura i pazienti settici. [148] . PA: pressione arteriosa; ScvO 2 : saturazione in ossigeno del sangue venoso cavale superiore; ACTH: tetracosactide (esacetato); Hb: emoglobina.\n\n\u25a0 Riferimenti bibliografici"}