{"title": "", "body": "Introduzione I francesi viaggiano: nel 2015, si contavano circa 24 milioni di visite a un paese straniero, di cui 5,5 milioni al di fuori dell'Europa, con una durata media di viaggio di nove notti [1] . Si nota un costante aumento di questi viaggi nel corso degli ultimi 20 anni [1] .\n\nI viaggiatori, a prescindere dalla loro destinazione, sono spesso vittime di problemi di salute, durante o dopo un viaggio in zona tropicale, dove le condizioni sanitarie e di igiene alimentare sono, il pi\u00f9 delle volte, precarie. Il tasso di viaggiatori malati varia dal 15% al 70% a seconda degli studi, dipendendo dal tipo di viag-giatore, dalla destinazione e dalle condizioni igieniche durante il soggiorno [2] . Gli incidenti e le malattie cardiovascolari restano, tuttavia, le principali cause di morte o di rimpatrio sanitario del viaggiatore [2] . Le infezioni sono responsabili solo dell'1-3% dei decessi [2] .\n\nCirca l'8% dei viaggiatori consulta un medico al ritorno da un viaggio [3] . In Francia, le principali cause di visita al ritorno da un viaggio sono i disturbi digestivi, le infezioni respiratorie, le dermatosi e la febbre [4] .\n\nLa malaria da Plasmodium falciparum rappresenta la principale causa di febbre al ritorno da un viaggio in Francia e anche di patologia al ritorno da un viaggio [5] . Pertanto, e a causa della sua potenziale gravit\u00e0, ogni febbre al ritorno da una zona endemica per la malaria \u00e8 una malaria, fino a prova contraria. Questa diagnosi deve essere sistematicamente ipotizzata, in quanto \u00e8 un'urgenza medica. Le altre cause di febbre al ritorno da un viaggio sono, in primo luogo, le infezioni cosmopolite (infezioni delle basse vie respiratorie, infezioni urinarie e oto-rino-laringoiatriche [ORL]), ma anche le infezioni da arbovirus, le rickettsiosi, le salmonellosi, la leptospirosi, l'amebiasi epatica e le epatiti virali, variando in funzione del luogo e delle condizioni del soggiorno. La diagnosi resta indeterminata nell'8 [6] -55% dei casi [7] , a seconda delle casistiche.\n\nL'interrogatorio principalmente e l'esame fisico permettono di valutare la gravit\u00e0 iniziale e di sviluppare l'elenco delle principali ipotesi diagnostiche che \u00e8 necessario esplorare.\n\nNell'approccio diagnostico iniziale, tre elementi sono di fondamentale importanza: l'interrogatorio, l'esame fisico e il bilancio laboratoristico di prima intenzione (Fig. 1 ).\n\nFondamentale, rende pi\u00f9 o meno plausibile la possibilit\u00e0 di una malattia tropicale sulla base di dati specifici del viaggio e del viaggiatore. A volte, \u00e8 ostacolato da ragioni linguistiche o culturali: \u2022 la ricerca di attivit\u00e0 a rischio (nuoto, camminata a piedi nudi, sesso non protetto, ecc.); \u2022 la nozione di esposizione vettoriale, punture di zanzare, morsi di zecche, e il rispetto delle misure di profilassi antivettoriale (repellenti, zanzariere, ecc.); \u2022 la ricerca di contatto con gli animali domestici o selvatici (ratti, pipistrelli, ecc.); \u2022 l'uso di una chemioprofilassi antimalarica e la sua eventuale interruzione, volontaria o meno (vomito), e verifica che la profilassi scelta fosse adeguata al paese visitato [2] e della sua prosecuzione al ritorno dal viaggio, secondo la durata consigliata per la molecola utilizzata; \u2022 i trattamenti assunti (antipiretici, antidiarroici, antinfettivi, ecc.); \u2022 le vaccinazioni:\n\n\u2022 la validit\u00e0 del calendario vaccinale francese [8] (difterite, tetano, poliomielite, pertosse, morbillo) \u2022 le vaccinazioni consigliate in caso di viaggio in un paese con un basso livello di igiene (epatite A, epatite B, colera, febbre tifoide) [2] \u2022 le vaccinazioni obbligatorie o a rischio specifico (febbre gialla, rabbia, influenza, encefalite giapponese, encefalite da zecche, meningite) [ (soprattutto in caso di viaggio in zona endemica per il virus Zika); \u2022 il contatto con il sistema sanitario (valutazione del rischio di contrarre batteri multiresistenti). L'interrogatorio ricerca dei segni funzionali associati alla febbre: algie, segni generali, digestivi, neurologici, urinari, respiratori, ORL e cutanei. \u00c8 importante precisare l'evoluzione della febbre, la sua eventuale periodicit\u00e0, la tolleranza e l'effetto dei trattamenti gi\u00e0 somministrati.\n\nI segni clinici permettono di orientare la diagnosi verso uno o pi\u00f9 patogeni, ma nessun segno clinico \u00e8 patognomonico (Tabella 2).\n\nL'esame fisico deve essere completo, con ricerca prioritaria dei segni di gravit\u00e0. Deve sistematicamente essere associato alla rilevazione dei parametri vitali (polso, temperatura, pressione arteriosa, frequenza respiratoria, frequenza cardiaca, saturazione in ossigeno), alla ricerca di marmorizzazioni, di porpora vascolare, di sindrome meningea e di segni di insufficienza d'organo, compresi quelli neurologici, e alla realizzazione di uno stick urinario. Il resto dell'esame fisico si dedica alla ricerca di un punto di richiamo infettivo, di un'eruzione cutanea e di un'escara da inoculazione e a escludere una patologia tromboembolica.\n\nNegli ultimi anni, alcune epidemie hanno reso necessaria l'introduzione di misure specifiche di salute pubblica in caso di ritorno da viaggi in queste aree. \u00c8 il caso, per esempio delle epidemie da virus Ebola in Africa occidentale dal 2013 al 2015 o da Middle East Respiratory Syndrome (MERS)-coronavirus in Medio Oriente dal 2012, per esempio. In situazione di ritorno da un viaggio in una zona interessata da un allarme epidemiologico, \u00e8 necessario valutare questo rischio, isolare il paziente prima di qualsiasi prelievo e comunicare immediatamente la situazione cli-nica alle Agenzie sanitarie regionali, secondo le procedure ufficiali, per classificare il caso sospetto come possibile o meno, consentendo l'implementazione di misure profilattiche volte a limitare la comparsa di casi secondari di una malattia contagiosa grave, e per ottimizzare la gestione del paziente.\n\nPeraltro, c'\u00e8 un alto rischio di essere portatori di batteri multiresistenti al ritorno da un viaggio, soprattutto in caso di ricovero in ospedale, di prescrizione di antibiotici o di diarrea durante il soggiorno. Pertanto, i pazienti che hanno avuto, negli ultimi 12 mesi, un'ospedalizzazione per pi\u00f9 di 24 ore, a prescindere dal settore, o una gestione in una filiera di cure specifica (dialisi) all'estero sono considerati sospetti di essere portatori di batteri altamente resistenti emergenti [9] . Questo vale anche per i rimpatri sanitari. Delle misure complementari \"di contatto\" devono essere anch'esse instaurate per questi pazienti, in caso di ospedalizzazione [9] .\n\nQueste varie misure devono essere instaurate fin dal momento del ricovero, per limitare il rischio di trasmissione interumana, e i casi sospetti devono essere segnalati alle Agenzie sanitarie regionali quando indicato.\n\n\u00c8, inoltre, necessario implementare un isolamento di tipo \"enterico\" davanti ad ogni diarrea del viaggiatore.\n\nInfine, non bisogna dimenticare che alcune patologie del viaggiatore sono, a tutt'oggi, a denuncia obbligatoria per mettere in atto le adeguate misure profilattiche (virus Zika, dengue, chikungunya, febbre gialla, febbri emorragiche africane, febbre tifoide, peste, malaria autoctona o di importazione nei paesi d'oltremare, ecc.).\n\nOltre alla clinica, semplici esami di laboratorio devono essere eseguiti rapidamente per orientare la diagnosi e confermare o meno le eziologie sospettate in base all'interrogatorio e all'esame fisico.\n\nEsso pu\u00f2 avere un buon valore di orientamento diagnostico, ma le sue anomalie sono, il pi\u00f9 delle volte, aspecifiche e poco sensibili.\n\nFebbre al ritorno da un viaggio in un paese tropicale \u2022 Un'iperleucocitosi con neutrofilia orienta verso una malattia batterica, una leptospirosi o un ascesso epatico amebico. \u2022 Una neutropenia orienta verso la malaria, la febbre tifoide, gli arbovirus e la leishmaniosi viscerale. \u2022 Un'eosinofilia \u00e8 abitualmente dovuta a un'elmintiasi invasiva.\n\n\u2022 Una monocitosi suggerisce un'infezione virale.\n\n\u2022 Una plasmocitosi suggerisce una tripanosomiasi africana.\n\n\u2022 Un'anemia pu\u00f2 essere osservata nella malaria, nella leishmaniosi viscerale e in alcune infezioni batteriche.\n\nEssa ricerca una trombocitopenia. Questa \u00e8 frequente nella malaria e si osserva anche nelle infezioni da arbovirus, in particolare il dengue, nella leishmaniosi viscerale e nelle febbri emorragiche virali.\n\nI dosaggi della PCR e/o della procalcitonina permettono la ricerca di una sindrome infiammatoria. Con il loro limite in termini di sensibilit\u00e0 e specificit\u00e0, permettono di orientarsi verso malattie batteriche o parassitarie piuttosto che virali all'origine della febbre. Consentono un monitoraggio evolutivo laboratoristico dell'infezione.\n\nSi raccomanda la realizzazione di uno striscio ematico (che permette la diagnosi di specie e la misurazione della parassitemia) e di una tecnica sensibile (goccia spessa, QBC-Malaria Test \u00ae o una tecnica di biologia molecolare a risposta rapida), con un risultato entro due ore. Questi esami devono essere realizzati in urgenza senza attendere un brivido o un picco termico.\n\nOltre ai parassiti della malaria, lo striscio ematico pu\u00f2 evidenziare dei tripanosomi nella tripanosomiasi umana africana in fase linfaticoematica, delle leishmanie e delle Borrelia nelle febbri ricorrenti da pidocchi o zecche.\n\nUno striscio ematico a goccia spessa negativo non esclude la malaria e deve essere ripetuto entro poche ore, in caso di forte sospetto diagnostico.\n\nEsistono anche test diagnostici pi\u00f9 rapidi, come l'uso di arancio acridina e la rilevazione dell'antigene HRP2 o di antigeni \"panspecifici\".\n\nIdealmente, si devono realizzare almeno tre coppie di emocolture. Esse possono consentire l'identificazione di un batterio piogeno all'origine di una setticemia nel quadro di un'infezione comunitaria (respiratoria, urinaria, cutanea, ORL) o di una salmonellosi ma anche la ricerca di leptospire o Borrelia (prelievi specifici).\n\nEsso deve essere realizzato alla ricerca di un'infezione delle vie urinarie, soprattutto se il paziente \u00e8 sintomatico.\n\nEsso permette di orientare la diagnosi eziologica. L'aumento preferenziale delle alanina aminotransferasi (ALT) orienta verso un'epatite virale, una febbre gialla, un'infezione da arbovirus, una tifoide, una malaria, un ascesso epatico o una febbre emorragica virale.\n\nEssa pu\u00f2 evidenziare una pneumopatia. Una risalita della cupola diaframmatica destra, un'atelettasia della base destra e un riempimento dello sfondato costodiaframmatico sono elementi indiretti che possono far sospettare un'amebiasi epatica.\n\nI dati dell'esame clinico e i risultati del bilancio laboratoristico sistematico possono portare a prescrivere altri esami complementari di orientamento diagnostico:\n\n\u2022 \n\nEsami paraclinici di prima intenzione: EMS, PCR, striscio ematico a goccia spessa, emocolture, esame citobatteriologico delle urine (ECBU), transaminasi, \u2424-hCG, radiografia del torace.\n\nSe non sono presenti criteri di gravit\u00e0 che giustifichino un ricovero d'urgenza, la ricerca eziologica dipende dai segni funzionali riscontrati durante l'interrogatorio, dai dati dell'esame fisico e dal risultato dei prelievi di laboratorio. Noi prenderemo, quindi, in considerazione le varie diagnosi in funzione di questi dati (Tabella 2).\n\nLe principali diagnosi da ipotizzare sono la malaria grave, un'epatite virale, una leptospirosi itteroemorragica, una distomatosi epatobiliare e una febbre gialla.\n\nIl meccanismo dell'ittero (emolisi o colestasi, intra-o extraepatica) permette di orientare la diagnosi. In caso di emolisi, occorre diffidare delle emoglobinopatie e dei deficit di glucosio-6-fosfato deidrogenasi (G6PD).\n\nA favore di una malaria, l'esame fisico riscontra una splenomegalia. Non c'\u00e8 iperleucocitosi all'EMS. L'anemia riflette l'emolisi. La trombocitopenia \u00e8 quasi costante.\n\nA favore di un'epatite virale (il pi\u00f9 delle volte di tipo A e, a volte, B per contagio sessuale, ma non si devono dimenticare le altre epatiti, in particolare E), l'esame obiettivo \u00e8 normale a parte l'ittero e, sul piano laboratoristico, si riscontra un significativo aumento delle transaminasi (ALT).\n\nA favore di una distomatosi epatobiliare (Fasciola hepatica o Fasciola gigantica), l'esame fisico riscontra un'epatomegalia dolorosa o, pi\u00f9 tardi, un quadro di colangite febbrile. Sul piano laboratoristico, \u00e8 presente una franca ipereosinofilia (superiore a 1 000/mm 3 ).\n\nA favore di una febbre gialla, l'esame fisico riscontra un viaggio in un paese a rischio, l'assenza di vaccinazione, un'alterazione dello stato generale e l'esistenza di una sindrome emorragica e di un'insufficienza renale.\n\nA favore di una leptospirosi, si riscontrano la nozione di balneazione in acqua dolce, un'eruzione maculare al tronco, delle cefalee, delle mialgie, una sindrome emorragica e un'insufficienza renale.\n\nLe principali diagnosi da ipotizzare sono la malaria (specialmente nei bambini), una salmonellosi minore, una tifoide (salmonella maggiore), una shigellosi, una yersiniosi, una diarrea invasiva da Escherichia coli (E. coli enteroemorragica o enteroinvasiva), un'amebiasi (complicata da una lesione epatica in caso di febbre) e un'epatite virale nella fase iniziale.\n\nA favore di una tifoide, all'esame fisico, si riscontrano delle cefalee, un'eruzione maculare del tronco, una diarrea \"a succo di melone\" (incostante), dei segni neurologici (stato tifoide) alla fase di stato e, sul piano laboratoristico, l'assenza di iperleucocitosi, una citolisi discreta e la positivit\u00e0 delle emocolture e/o della coprocoltura. La frequenza dei diversi segni \u00e8 molto variabile, a seconda delle casistiche [10] .\n\nA favore di un'epatite, all'esame fisico si ritrova l'ittero e, sul piano laboratoristico, l'innalzamento delle transaminasi.\n\nA favore di una shigellosi, di una yersiniosi o di un'infezione da E. coli, si ritrovano l'aspetto delle feci mucosanguinolente, testimonianza di una diarrea enteroinvasiva, uno stato generale alterato, un'iperleucocitosi all'EMS e la positivit\u00e0 delle coprocolture.\n\nLe diagnosi da ipotizzare sono la malaria, un ascesso epatico, tra cui l'amebiasi epatica, e una distomatosi epatobiliare.\n\nA favore di un'amebiasi, l'esame fisico riscontra una diarrea mucosanguinolenta, un'alterazione dello stato generale, dei dolori spontanei nell'ipocondrio destro esacerbati dalla palpazione e una franca iperleucocitosi all'EMS associata a una sindrome infiammatoria laboratoristica franca. Le coprocolture riscontrano la presenza di cisti di Entamoeba histolytica (raramente nelle forme extraintestinali), l'ecografia addominale mostra una o pi\u00f9 immagini ascessuali e la sierologia conferma la diagnosi entro 48 ore.\n\nLe principali diagnosi da ipotizzare sono la malaria, la febbre tifoide, la leishmaniosi viscerale, una borreliosi (febbre ricorrente) e la brucellosi.\n\nA favore di una leishmaniosi viscerale, si riscontrano una febbre irregolare resistente agli antipiretici, un'epatosplenomegalia, delle linfoadenopatie, un'alterazione dello stato generale, una pancitopenia e un innalzamento policlonale delle gammaglobuline.\n\nA favore di una borreliosi si riscontrano una febbre intervallata da periodi di apiressia, la nozione di punture di zecche, un'eruzione maculare localizzata o generalizzata e la positivit\u00e0 degli strisci ematici, della sierologia o della PCR.\n\nA favore di una brucellosi, si riscontrano la nozione di consumo di prodotti caseari non pastorizzati o di contatto con ruminanti domestici, una febbre ondulante e l'assenza di iperleucocitosi all'EMS. La diagnosi \u00e8 confermata dalla positivit\u00e0 delle emocolture (coltura lunga) e della sierologia.\n\nLa diagnosi \u00e8 guidata dal carattere localizzato o meno, doloroso o meno, e dalla presenza di una lesione di inoculazione.\n\nLe diagnosi da ipotizzare di fronte a una poliadenopatia sono, oltre alle cause classiche da sospettare sistematicamente (HIV, EBV, citomegalovirus [CMV], toxoplasmosi, tubercolosi, linfoma, ecc.), la tripanosomiasi e le filariosi linfatiche.\n\nA favore di una tripanosomiasi africana, o malattia del sonno, si riscontrano un soggiorno in Africa nera o in paesi a rischio, l'esistenza di una porta di ingresso cutanea (aspetto di foruncolo sulle parti esposte), l'esistenza di linfoadenopatie essenzialmente cervicali o sopraclavicolari non suppurate, un'alterazione dello stato generale e dei disturbi del comportamento (letargia, confusione). In una fase pi\u00f9 avanzata, la febbre tende a scomparire e il quadro neurologico diviene predominante.\n\nA favore di una filariosi, \u00e8 possibile, inizialmente, riscontrare un quadro febbrile con linfoadenite e linfangite, nonch\u00e9 un'importante eosinofilia.\n\nLe diagnosi da ipotizzare di fronte a delle adenopatie localizzate sono la peste, le bartonellosi, la tularemia, la sifilide, le micobatteriosi e l'istoplasmosi. A favore di una peste, la presenza di un bubbone e della sua linfoadenopatia satellite e un marcato deterioramento dello stato generale (segni tossici).\n\nI segni cutanei possono consistere in un'eruzione maculare, tipo orticaria, morbilliforme o purpurica, o in un'eruzione cutanea localizzata.\n\nOccorre, prima di tutto, escludere una porpora fulminante. Quando l'eruzione \u00e8 generalizzata, \u00e8 possibile ipotizzare una rickettsiosi (nozione di punture di zecche), un'epatite virale (triade di Caroli), una tifoide allo stadio iniziale, una borreliosi, una primoinfezione da HIV, un morbillo, una sifilide, una leptospirosi, un'infezione da arbovirus (in particolare dengue, Zika, chikungunya) e le febbri emorragiche virali. Quando l'eruzione \u00e8 localizzata o singola, si pu\u00f2 ipotizzare una malattia di Lyme o qualsiasi altra complicanza legata a punture, graffi o morsi.\n\nIl dengue \u00e8 un'infezione da arbovirus e rappresenta la seconda causa tropicale di febbre al ritorno da un'area endemica dopo la malaria. Un esantema maculare febbrile associato a una sindrome artromialgica, un'iniezione congiuntivale e delle cefalee retro-orbitarie intense e, sul piano laboratoristico, una neutropenia e una trombocitopenia fanno sospettare la diagnosi. In genere benigno, il dengue \u00e8 complicato da forme gravi in circa un caso su 1 000 (sindrome da shock e/o dengue emorragico).\n\nL'eosinofilia \u00e8 significativa quando \u00e8 superiore a 500/mm 3 . La principale diagnosi da ipotizzare \u00e8 un'elmintiasi nella fase di invasione tissutale: bilharziosi, filariasi, trichinosi, larva migrans cutanea e gnatostomiasi e distomatosi.\n\nA favore di una bilharziosi, si riscontra la nozione di balneazione in acqua dolce o di deambulazione in acque stagnanti. La forma febbrile \u00e8 la forma acuta (febbre di Katayama) che associa astenia, cefalee e, in grado variabile, diarrea, tosse secca asmatiforme, dispnea, orticaria, artralgie e mialgie. Essa pu\u00f2 durare 2-3 mesi ed evolve per accessi. L'eosinofilia \u00e8 importante. Sono possibili lesioni cardiache, polmonari o neurologiche gravi. La diagnosi \u00e8 difficile e si basa sulla positivit\u00e0 della sierologia (spesso in errore nella fase acuta) perch\u00e9 le uova si ritrovano nelle feci o nelle urine solo due mesi dopo l'infestazione. Il trattamento antiparassitario \u00e8 inefficace o, addirittura, pericoloso in fase acuta.\n\nA favore di una filariosi, si riscontrano la linfadenite e la linfangite, nonch\u00e9 la positivit\u00e0 della sierologia.\n\nA favore di una trichinosi, si riscontrano il consumo di carne poco cotta, delle mialgie e un edema facciale. L'eosinofilia \u00e8 spesso superiore a 2 500/mm 3 e gli enzimi muscolari sono elevati. La sierologia \u00e8 positiva.\n\nA favore di una larva migrans (infezione da Toxocara canis), si riscontrano una moderata alterazione dello stato generale, una tosse, un'eruzione maculare o orticarioide e la positivit\u00e0 della sierologia.\n\nLa diagnosi di un'elmintiasi intestinale (ascaridiosi, ankilostomiasi, strongiloidiasi) \u00e8 confermata solo a posteriori, all'esame parassitologico delle feci.\n\nLe diagnosi da ipotizzare sono quelle di infezioni da arbovirus complicate, di malaria, di leptospirosi itteroemorragica, di febbri emorragiche (Ebola, Lassa, Marburg, Crimea-Congo, che impongono un isolamento rigoroso immediato), di dengue emorragico o di un'epatite fulminante. \u00c8 chiaro che la presenza di segni emorragici costituisce un criterio di gravit\u00e0 e che occorre ricoverare i pazienti in urgenza rispettando le raccomandazioni EMC -Trattato di Medicina Akos I -1-0600\n\nFebbre al ritorno da un viaggio in un paese tropicale di isolamento. I criteri diagnostici e i segni clinici non sono, quindi, dettagliati qui.\n\nL'accesso di malaria \u00e8 la prima diagnosi da ipotizzare e da escludere a causa della sua potenziale gravit\u00e0.\n\nOccorre sistematicamente ricercare le cause infettive cosmopolite e comunitarie: pneumopatia e infezioni urinarie, ORL e cutanee, che restano, in termini statistici, pi\u00f9 frequenti delle malattie tropicali. Non vanno dimenticare le malattie a trasmissione sessuale (attenzione al turismo sessuale), tra cui l'infezione da HIV, che occorre sempre escludere in linea di principio.\n\nLe pneumopatie del viaggiatore sono una causa non trascurabile di infezioni al ritorno da un paese tropicale e sono responsabili di circa l'1% dei decessi. Tra le pneumopatie batteriche, la legionellosi \u00e8 quella pi\u00f9 frequentemente segnalata, soprattutto dopo crociere in nave, cos\u00ec come le infezioni da pneumococco [11] . Esistono dei casi di trasmissione di tubercolosi durante viaggi aerei. Gli altri casi di infezioni respiratorie batteriche da ipotizzare in questo contesto sono il carbonchio, l'ehrlichiosi, la tularemia, la peste polmonare e la melioidosi. Le cause virali sono l'influenza, le infezioni da hantavirus, il morbillo e il dengue. Le cause fungine sono le infezioni da Histoplasma capsulatum, Blastomyces dermatitidis e Coccidioides immitis.\n\nLe infezioni delle vie urinarie possono rappresentare il 15% delle febbri al ritorno da un viaggio in un paese tropicale nelle donne [12] .\n\nOccorre ricercare sistematicamente le cause infettive cosmopolite e comunitarie: pneumopatie e infezioni urinarie, ORL e cutanee, che restano, in termini statistici, pi\u00f9 frequenti delle malattie tropicali, cos\u00ec come le malattie a trasmissione sessuale, tra cui l'infezione da HIV.\n\nIn attesa dei risultati dei prelievi (cfr. supra), la prescrizione iniziale si basa sui sintomi clinici:\n\n\u2022 antipiretici (paracetamolo), in caso di febbre mal tollerata, mialgie e cefalee; \u2022 antispasmodici, in caso di dolori addominali e diarrea; \u2022 antidiarroici antisecretori (acetorfano = racecadotril), in caso di diarrea liquida, e rallentatori del transito (loperamide), solo in caso di diarrea non ematica, non febbrile e dopo prelievi a scopo diagnostico. Le misure dietetiche sono adattate: riposo, assunzione di liquidi per evitare la disidratazione dovuta alle perdite digestive e dieta priva di scorie in caso di diarrea.\n\nIn un secondo tempo, \u00e8 prescritto un trattamento specifico in funzione dell'eziologia (infezione del tratto urinario, salmonellosi, parassitosi, ecc.).\n\nLa gestione terapeutica della malaria dipende dalla presentazione clinica iniziale. Le ultime raccomandazioni per la gestione della malaria di importazione da P. falciparum risalgono al 2017 [13] .\n\nLa gestione ambulatoriale integrale da parte del medico generico \u00e8 possibile a determinate condizioni [13] :\n\n\u2022 diagnosi parassitologica affidabile, assenza di insuccesso di un primo trattamento; \u2022 assenza di fattori di rischio di scarsa osservanza;\n\n\u2022 assenza di fattori di rischio associati (isolamento, gravidanza, splenectomia, immunodepressione); \u2022 disponibilit\u00e0 dell'antimalarico (farmacia ospedaliera o servizio); \u2022 vicinanza a un ospedale, numero di telefono fornito; \u2022 monitoraggio possibile a 3 e a 7 giorni; \u2022 piastrine superiori a 50 000/mm 3 , emoglobina superiore a 10 g/dl, creatinina inferiore a 150 mol/l; \u2022 parassitemia inferiore al 2%.\n\nLa diagnosi di malaria deve immediatamente portare a un trattamento curativo, in quanto il trattamento precoce migliora la prognosi. La constatazione di segni di gravit\u00e0 impone di indirizzare il paziente in rianimazione.\n\nGli schemi di trattamento da privilegiare si basano, in prima linea, sui derivati dell'artemisina (dosaggi negli adulti): \u2022 1 a linea: artemetere + lumefantrina (Riamet \u00ae ): quattro compresse orali a 0, 8, 24, 36, 48 e 60 ore, nel corso di un pasto o con una bevanda con latte; \u2022 1 a linea: diidroartemisinina + piperachina (Eurartesim \u00ae ): un'assunzione al giorno a orario fisso per tre giorni, con acqua, senza cibo, a distanza di almeno tre ore da un pasto. Dose adattata al peso (per esempio, per un paziente da 36 a meno di 75 kg, 3 compresse per assunzione e, per un paziente da 75 a 100 kg, 4 compresse per assunzione). Possono anche essere proposti i seguenti trattamenti: Nelle donne in gravidanza, la malaria non complicata da P. falciparum giustifica un ricovero in ospedale e pu\u00f2 essere trattata con il chinino o l'atovaquone-proguanile al 1 o trimestre. A partire dal 2 o trimestre, si deve preferire l'artemether-lumefantrina [13] .\n\nIn attesa del trasporto in ospedale, occorre essenzialmente spiegare la situazione e rassicurare il paziente e le persone a lui vicine. In caso di crisi comiziali, iniettare una fiala di diazepam per via intramuscolare, assicurare la libert\u00e0 delle vie aeree superiori e mettere il paziente in posizione laterale di sicurezza.\n\nLa gestione di una malaria grave \u00e8 un'urgenza. La gestione della malaria grave \u00e8 stata aggiornata nel 2013 dal parere del Consiglio superiore della sanit\u00e0 pubblica sul ruolo dell'artesunato iniettabile nel trattamento della malaria grave negli adulti e nei bambini [14] e dall'aggiornamento delle raccomandazioni di pratica clinica del 2017 [13] . Ogni malaria grave deve essere ricoverata in rianimazione o in unit\u00e0 di terapia intensiva. Il trattamento con artesunato endovenoso (2,4 mg/kg per via endovenosa a 0, 12 e 24 ore e, successivamente, ogni 24 ore fino a 7 giorni) \u00e8, ormai, il trattamento di riferimento e deve essere iniziato non appena si ipotizza la diagnosi di malaria grave. Un passaggio orale con un trattamento completo di prima linea della malaria semplice va ipotizzato dopo la 3 a iniezione, in caso di miglioramento. In caso di difficolt\u00e0 di accesso rapido all'artesunato, deve essere iniziato un trattamento con chinino per via endovenosa alla dose di carico.\n\nLa febbre \u00e8 un motivo frequente di visita medica al ritorno da un viaggio. In Francia, la malaria da P. falciparum rappresenta la prima causa. Questa diagnosi deve essere sistematicamente sospettata ed esclusa, perch\u00e9 \u00e8 un'urgenza medica.\n\nLe altre principali cause di febbre legata al viaggio sono le diarree invasive, le epatiti virali, le infezioni da arbovirus, le salmonellosi, l'amebiasi epatica e le infezioni comunitarie.\n\nUna recente storia di viaggio in un paese tropicale pu\u00f2 essere fuorviante e occorre insistere sull'alta frequenza delle infezioni cosmopolite: urinarie, broncopolmonari, cutanee e ORL. La comparsa di una febbre al ritorno da un viaggio deve anche fare ipotizzare sistematicamente la possibilit\u00e0 di una malattia di importazione, perch\u00e9 alcune di esse sono da sorvegliare pi\u00f9 strettamente, dato il loro potenziale rischio epidemico.\n\nL'approccio diagnostico si basa su un interrogatorio preciso, un esame fisico rigoroso e alcuni semplici esami complementari di orientamento diagnostico, che non permettono sempre di porre la diagnosi.\n\n\u2022 Qualsiasi febbre al ritorno da un paese tropicale \u00e8 un accesso di malaria fino a prova contraria, a prescindere dalla presentazione clinica.\n\n\u2022 L'esame fisico deve ricercare dei segni di gravit\u00e0 che richiederebbero un ricovero in urgenza.\n\n\u2022 I prelievi laboratoristici semplici devono essere realizzati in urgenza e recuperati nel giro di poche ore.\n\n\u2022 Sospettare, in linea di principio, un'infezione batterica comunitaria.\n\n\u2022 Sospettare, in linea di principio, una trombosi venosa favorita da un lungo viaggio. Una duplice infezione \u00e8 sempre possibile."}